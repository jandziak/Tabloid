Leczysz się u doktora Google'a? To tak jak wszyscy. Dziś absolutnym standardem jest wpisywanie objawów w wyszukiwarkę, stawianie samemu diagnoz i bycie lepszym od zwykłego lekarza. Zwłaszcza gdy nasze problemy zdrowotne oscylują wokół tematyki seksu. Tego właśnie szukamy w internecie na potęgę Dlaczego mój penis jest malutki, pupa nie jest taka jak być powinna, a małżeństwo bez seksu wcale nie jest normalne? Amerykański naukowiec i znawca internetu, Seth Stephens-Davidowitz, sprawdził, które frazy dotyczące tematyki seksu Amerykanie wpisują do sieci najczęściej. I które łóżkowe tematy martwią ich najbardziej? Okazuje się, że mężczyźni najbardziej martwią się o rozmiar swojego przyrodzenia. Ich zdaniem – oczywiście tylko w sieci – jest on zdecydowanie za mały. Jak go powiększyć? Co zrobić, by słuchał ich bardziej i jak zmotywować do pracy – to interesuje mężczyzn zdecydowanie bardziej niż pytania o to, jaką wiertarkę wybrać i gdzie najlepiej zabrać żonę na kolację. Spośród 10 pytań o penisa aż 9 dotyczy jego rozmiaru. Mężczyźni powinni jednak spać spokojnie, bo okazuje się, że panie wcale nie przejmują się tak bardzo rozmiarem ich przyrodzenia. Na zaledwie jedno pytanie kobiety na temat męskich narządów przypada aż sto siedemdziesiąt zapytań zadawanych przez mężczyzn. Panie natomiast bardziej martwią się swoimi narządami płciowymi. Pytają o to, jak dbać o swoje genitalia, jak sprawić, by były węższe i miały lepszy smak. Stephens-Davidowitz dowodzi też, że ludzie w swoich poszukiwaniach kierują się modom i trendom lansowanym przez celebrytki. Podczas gdy dziesięć lat temu większość pań szukało w sieci porad, jak zmniejszyć pupę, dzisiaj zdecydowanie więcej z nas marzy o pupach większych, stąd duża część zapytań o sztuczne implanty, zadanych zapewne na fali popularności celebrytek o pełniejszych kształtach, takich jak Kim Kardashian czy Jennifer Lopez. Fraza „Big butt porn”, czyli "porno duża pupa" bije w tym roku rekordy popularności we wszystkich częściach kraju. Popularną frazą jest też pytanie o to, jak wydłużyć stosunek. Okazuje się jednak, że internauci równie często pytają o to, jak go skrócić.  
