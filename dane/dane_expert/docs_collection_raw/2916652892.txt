Thiago Cionek (28 l.) został włączony do reprezentacji Polski przez Adama Nawałkę (57 l.) i we wtorek może zadebiutować w kadrze. Brazylijczyk zdaje sobie sprawę, że wielu kibicom nie podoba się to powołanie, dlatego zaczął się podlizywać Piłkarz zaczął opowiadać, jak ważna jest dla koszulka z orzełkiem na piersi. – Nosić ten dres to powód do dumy. Dla mnie, jak i dla mojej rodziny. Bardzo się cieszę i teraz muszę się postarać godnie reprezentować Polskę – mówi Cionek. Brazylijczyk czekał na polski paszport 2,5 roku. Potrzebował go po to, by łatwiej mu było podróżować po Europie i móc zahaczyć się w lepszym klubie. Zapewnia jednak, że nie to zdecydowało. – Złożyłem dokumenty po roku gry w Jagiellonii. Dla mnie i dla mojej rodziny to bardzo ważna sprawa – jak wiadomo mam polską krew i grając w Polsce, miałem okazję załatwić te formalności. Poznałem też historię swojej rodzin – opowiada piłkarz włoskiej drugoligowej Modeny. 
