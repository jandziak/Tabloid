To są prawdziwi faceci! W imię wyższej idei rugbyści drużyny Uniwersytetu Oksford zrzucili ciuszki i dali się nago fotografować. W ten sposób postanowili zebrać pieniądze na walkę z rakiem prostaty. Rugbyści pozowali do kalendarza, którego dochód ze sprzedaży pójdzie na szczytny cel - walkę z rakiem prostaty, a konkretnie na badania prowadzone przez Prostate Cancer UK. Kalendarz, który kosztuje 10 funtów, można nabyć przez internet. - „Pokazaliśmy gołe pupy, żeby walczyć z rakiem. Mężczyźni znacznie rzadziej niż kobiety chodzą do lekarzy na kontrolę, dlatego nowotwór zostaje u nich wykryty często zbyt późno. To była dla nas trudna decyzja, ale postanowiliśmy zaprosić fotografa, by zrobił nam zdjęcia wokół Oksfordu. Nie mamy problemów z nagością, bo przecież kąpiemy się w szatni po treningu czy meczu. Ale nigdy nie paradowaliśmy nago przed ludźmi. Zdjęcia rozpoczęliśmy o świcie, by uniknąć gapiów. Nie zawsze się to udawało. W odniesieniu do października trzech z nas musiało jechać rowerami środkiem drogi, co wywołało zdziwienie przechodniów. Co do lipca, to podczas gry w krykieta wiele osób gromadziło się wokół modeli, a do zdjęcia kwietniowego chłopaków na schodach biblioteki nawet filmowano” - powiedział bohater sierpnia Sean Morris. Do czarno-białych zdjęć pozowało 14. nagusieńkich rugbystów. 
