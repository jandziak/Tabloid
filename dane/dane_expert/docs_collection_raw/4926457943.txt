Nie od dzisiaj wiadomo, że dobrze ubrana gwiazda to... gwiazda jak najbardziej rozebrana. Show-biznes dyktuje coraz trudniejsze warunki – współczesne celebrytki są znane niekoniecznie ze swojej twórczości, a zamiast tego z prostej nagości – i to często w nieestetycznym, a nawet wulgarnym wydaniu Są na świecie takie sławy, które kojarzą się niemal wyłącznie z epatowaniemciałem, a już niekoniecznie z artystyczną stroną natury. Do ich grona należą między innymi Miley Cyrus i Rihanna, które słyną raczej nie ze swoich piosenek (choć talentu przecież im nikt nie odmówił), ale z niezwykle seksownych kreacji odsłaniających to i owo. - Głównym zadaniem światka grupy eventowych "gwiazdozbiorów", ale też wielkich osobowości show- biznesu jest wzbudzanie zachwytu świetnym stylem wielkich kreacji, zadziwianie nowatorstwem pomysłów, ale przede wszystkim,  ekscytowanie odwagą w zaprezentowanych stylizacjach! Gwałtowne reakcje i emocje widzów, w związku z nieoczekiwanym czy  kontrowersyjnym wizerunkiem gwiazd są głównym celem działań menadżerów i PR- owców -” zdradziła nam stylistka gwiazd Ewa Rubasińska. Warto pamiętać o tym, że każda kreacja powinna być dopasowana nie tylko do okazji, ale też do charakteru i figury danej osoby: - Jednak, nie wszystkie kreacje, które zachwycają nas na czerwonym dywanie, sprawdzają się w sytuacjach dotyczących naszego prywatnego życia. Piękna romantyczna suknia z sutkami ukrytymi w kwiatach czy wyjątkowo seksowna "mała czarna", składająca się tylko z paru szerokich pasów, wymaga wiele więcej od naszej sylwetki, niż tylko samej odwagi, by ją publicznie włożyć. Nie działajmy, zatem  bezkrytycznie w kwestii trendów i mody. Lustro jest naszym największym sprzymierzeńcem w staraniach o dobry wygląd. Ono prawdę ci powie –” powiedziała nam Ewa Rubasińska. I trudno się z nią nie zgodzić! 
