Reprezentacja Czech wygrała zdecydowanie z Chorwacją 80:59 (20:13, 28:18, 17:12, 15:16) w pierwszym niedzielnym spotkaniu 1/8 finału mistrzostw Europy koszykarzy i awansowała do czołowej ósemki turnieju w Lille. Czesi od pierwszej kwarty dominowali na parkiecie, powiększając przewagę w kolejnych dwóch odsłonach. W żadnej nie pozwolili rywalom przekroczyć 20 punktów. Najskuteczniejszymi graczami w zwycięskim zespole był Jan Vesely - 20 pkt i 13 zbiórek - oraz zawodnik Anwilu Włocławek David Jelinek - 13, a wśród pokonanych Bojan Bogdanovic - 12. Rywalem Czech w środowym ćwierćfinale będzie zwycięzca spotkania Serbii z Finlandią, które rozpocznie się o 14.30. W niedzielę zagrają jeszcze Izrael z Włochami (18.30) i Litwa z Gruzją (21.00). Wynik 1/8 finału: Czechy - Chorwacja 80:59 (20:13, 28:18, 17:12, 15:16)
