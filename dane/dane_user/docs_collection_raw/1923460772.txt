Labradorka Yolanda jest prawdziwą bohaterką! To, co suczka zrobiła dla swojej pani, powinno być wzorem do naśladowania dla niejednego człowieka. 6 sierpnia nad ranem w domu właścicielki Yolandy (w Filadelfii), 60-letniej niewidomej kobiety wybuchł pożar. Ogień rozprzestrzeniłby się zapewne po całym budynku, gdyby nie reakcja psa. Suczka, szkolona do opieki nad niepełnosprawnymi ludźmi, za pomocą specjalistycznego telefonu wybrała numer 911 (alarmujący policję i straż pożarną w USA). Mało tego, pies pomógł kobiecie wydostać się z płonącego budynku. Ze względu na zatrucie dymem, kobietę przewieziono do szpitala. Nie jest to pierwsza bohaterska akcja labradorki. Rok temu suczka również zaalarmowała 911, gdy właścicielka nieszczęśliwie upadła i straciła przytomność . W 2013 roku pies przepędził z domu włamywaczy. Po pożarze suczka i jaj pani nie zostały zostawione same sobie. Kobietę wspiera Czerwony Krzyż, Yolandę - organizacja charytatywna "Czerwona Łapa" pomagająca zwierzętom, które z różnych przyczyn straciły dom. Wolontariusze zbierają dla niej karmę, smakołyki, zabawki. Cóż powiedzieć, taki pies to więcej niż skarb!
