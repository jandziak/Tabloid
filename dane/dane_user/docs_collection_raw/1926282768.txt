Japońska firma elektroniczna Panasonic postanowiła zamknąć produkcję baterii litowo-jonowych w swojej fabryce w Pekinie - podaje Reuters. Zwolni 1300 osób. Fabryka produkuje baterie do prostych telefonów komórkowych i kamer cyfrowych, które pomału zostają wyparte przez smartfony. Zamknięcie fabryki jest rezultatem zmian rynkowych. Światowy rynek tych produktów kurczy się" - mówi rzeczniczka firmy Yayoi Watanabe. Zamknięcie fabryki baterii litowo-jonowych jest częścią restrukturyzacji mającej na celu skupienie się na akumulatorach do samochodów elektrycznych i energooszczędnych systemach dla domów. Firma poinformowała w czerwcu, że zamierza zainwestować 60 mld jenów (lub około 500 mln USD) w biznes samochodowy w roku finansowym kończącym się w marcu, włączając w to produkcję dla Tesli Motors. Panasonic ma zainwestować 30-40 proc. w wartą 5 mld USD fabrykę Tesli w Nevadzie.
