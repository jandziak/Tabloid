W Cassadaga mieszka niewiele ponad 100 osób. Połowa z nich to media lub uzdrowiciele. W ciągu roku do przyjeżdża tam nawet 15 tysięcy osób, które chcą uczestniczyć w seansach spirytystycznych lub potrzebują uzdrowienia. Cassadaga (hrabstwo Volusia, Floryda) powstało w 1875 roku jako obóz spirytualistyczny (w 1849 zyskało status społeczności). Jego założycielem był George Colby - znane i szanowane medium z Nowego Jorku. Na przestrzeni ponad stu lat obóz rozwinął się do tego stopnia, że dziś na jego terenie mieści się nawet hotel, centrum uzdrawiania, kościół, poczta czy biblioteka. "Miasteczko" zdaje się jednak być zaklęte w czasie - ostatnie budynki powstały tam w latach 30. ubiegłego wieku. To, w połączeniu z wiekiem większości mieszkańców (są to głównie starsze osoby) sprawia, że Cassadaga ma dość osobliwy klimat. Co więcej, podobno w hotelu straszy duch turysty, który zmarł tam we śnie. Według oficjalnych informacji połowa mieszkańców Cassadaga to media lub uzdrowiciele duchowi. Ich głównym zajęciem jest rozwój duchowy, urządzanie seansów spirytystycznych oraz uzdrowicielskich. Cassadaga utrzymuje się dzięki odwiedzającym je turystom oraz osobom, które chcą zostać uzdrowione. Podobno w ciągu roku społeczność odwiedza 15 tysięcy ludzi chcących skontaktować się z zaświatami, uczestniczyć w seansie spirytystycznym czy nauczyć się reiki. To zdecydowanie intrygujące miejsce, które pewnie większość miłośników ezoteryki i zjawisk paranormalnych chciałoby odwiedzić. W zagranicznych mediach od lat nazywa się Cassadagę "parapsychiczną stolicą świata". Jeśli będziecie kiedyś w pobliżu, rozważcie możliwość zajrzenia. Może urzeknie was ta aura tajemnicy?
