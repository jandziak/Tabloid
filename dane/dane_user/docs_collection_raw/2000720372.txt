Stargardzkie Towarzystwo Cyklistów zaprasza na kolejną imprezę z cyklu" Rowerowe Podróże Małe i DUŻE". Tym razem uczestnicy przejadą szlakiem szczecińskich obiektów sportowych. Po wyciecze odbędzie się tradycyjny piknik. - Chcemy, żeby to spotkanie było prawdziwą gratką dla fanów sportu, których przecież wśród rowerzystów nie brakuje. Przypomnimy im najciekawsze wydarzenia dla naszego miasta, ludzi i miejsca. Chcemy, by ta wycieczka została na długo w ich pamięci - przekonują organizatorzy. Wycieczka już 23 sierpnia. Start spod bramy stadionu Pogoni Szczecin. Na zakończenie spotkania jak zwykle przygotowano piknik. Każdy uczestnik po wcześniejszej rejestracji i zgłoszeniu chęci udziału w niej na stronie internetowej www.rowerowepodroze.eu będzie zobowiązany do wykupienia biletu (koszt 5 zł/os.), z którego dochód w całości zostanie przekazany na cel charytatywny. Zebrane pieniądze tak jak rok temu pomogą sfinansować doposażenie świetlicy dla dzieci w szpitalu przy ulicy Arkońskiej w Szczecinie oraz zakup rożków dla noworodków z oddziału położniczego szpitala w Policach. Organizatorem wycieczek jest STC, czyli Stargardzkie Towarzystwo Cyklistów, we współpracy ze stowarzyszeniami SAMA RAMA z Polic, Gryfus ze Szczecina, oraz ruchem rowerowym Szczecin na Rowerach, partnerem akcji jest projekt Niewidomi na Tandemach. Inicjatorem i pomysłodawcą akcji jest Jarosław Łojko, członek Stargardzkiego Towarzystwa Cyklistów. (RC)
