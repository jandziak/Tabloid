To był naprawdę niecodzienny widok! Miłośnicy komunikacji miejskiej w Krakowie postanowili przetestować nowy tramwaj "Krakowiak". Do tramwaju weszli z deską do prasowania i żelazkiem, a w trakcie jazdy...wyprasowali koszulę. Widok mężczyzny prasującego koszule w tramwaju wzbudził zaciekawienie pasażerów. Okazuje się jednak, że w nowym "Krakowiaku" prasowanie jest możliwe. Najdłuższy tramwaj w Polsce został bowiem wyposażony w gniazdka elektryczne, do których pasażerowie mogą podłączyć komórkę, laptop oraz inne urządzenia. Miłośnicy komunikacji rozłożyli więc deskę w tramwaju, podłączyli żelazko i rozpoczęli prasowanie. Efekt? Prasowanie niedokońca wyszło, bo w "Krakowiaku" od kilku dni nie ma prądu. Mimo tego Platforma Komunikacyjna Kraków prasowanie w tramwaju oceniła na siedem punktów w dziesięciopunktowej skali. Do zalet zaliczyli: dużo miejsca, wygodny dostęp do gniazdka, klimatyzacja. Minusem były drgania podczas zakrętów i na nierównym torowisku. Jacek Mosakowski z PKK nie wyklucza, że gdy prąd wróci do "Krakowiaka" przetestuje gniazdka. Być może tym razem przy użyciu odkurzacza. – W tramwaju jest raczej czysto, ale dodatkowa pomoc na pewno zawsze się przyda – żartuje. Z
