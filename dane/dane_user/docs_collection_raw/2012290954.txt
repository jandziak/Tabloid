Szwedzka sieciówka już dawno podbiła nasze serca ciekawymi ubraniami w rozsądnych cenach, ale teraz zamierza także rozkochać nas w swoich kosmetykach. Właśnie rusza pierwsza kampania reklamowa sektoru beauty marki H&M. Klientki H&M doskonale wiedzą, że propozycje kosmetyczne widnieją na półkach sklepów szwedzkiej sieciówki już od dawna, ale do tej pory ten sektor oferty H&M był nieco zepchnięty na dalszy plan. W tym sezonie postanowiono zmienić strategię firmy i zwiększyć świadomość klientów na temat oferty beauty. W tym celu powstała kampania reklamowa z udziałem dwóch prześlicznych modelek. Na zjdęciach Arlenis Sosa i Hana Jirickova prezentują jesienne, makijażowe trendy,  a wśród nich: klasyczny smoky eye, usta w kolorze głębokiej śliwki oraz nude. Jeśli jeszcze nie miałyście okazji korzystać z kosmetyków H&M, to zaręczamy, że na pewno znajdziecie coś dla siebie! Szwedzka sieciówka oferuje naprawdę szeroką gamę produktów do makijażu i pielęgnacji skóry.
