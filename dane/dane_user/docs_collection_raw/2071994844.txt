Do sieci trafił zwiastun filmu "Pay The Ghost" z Nicolasem Cage'em. Obraz jest ekranizacją opowiadania Tima Lebbona pod tym samym tytułem. Bohaterami "Pay The Ghost" są małżonkowie, których 8-letni syn zostaje porwany podczas Halloween. W rok po tragicznym wydarzeniu zaczynają doświadczać obecności dziecka w niepokojący sposób. Wyruszają na poszukiwanie chłopca, mierząc się z mściwym duchem grasującym na ulicach Nowego Jorku. W obsadzie znaleźli się także Sarah Wayne Callies, Veronica Ferres, Lyriq Bent, Alex Mallari Jr. i Sofia Wells. Za kamerą stanął Uli Edel ("Baader-Meinhof"). Scenariusz na podstawie noweli Lebbona napisał Dan Kay ("Ofiara spełniona"). Premiera w USA została wyznaczona na 15 września.
