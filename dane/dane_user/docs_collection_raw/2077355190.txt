Od gór aż po morze, w ponad 1600 miejscach w Polsce wybrzmiewają fragmenty "Lalki" Bolesława Prusa. Pozytywistyczna powieść jest dziś czytana w ramach akcji Narodowego Czytania. W Miejskiej Bibliotece Publicznej w Szczecinie wysłuchać można było "Lalkę" w interpretacji między innymi aktorów, dziennikarzy, bibliotekarzy, rapera a także osób niewidomych, korzystających z alfabetu Braille'a. Jak wszyscy podkreślali, warto było wrócić do dawnej lektury szkolnej i móc odczytać ją na nowo. Dyrektor Miejskiej Biblioteki Publicznej w Szczecinie Krzysztof Marcinowski mówi, że najważniejsza jest integracja czytających i słuchaczy: "Polubiliśmy wspólne czytanie. Jest duża potrzeba wewnętrzna bycia w jednym miejscu i w jednej chwili, aby móc razem uczestniczyć w wydarzeniu" - podkreślił dyrektor Marcinowski Pan Tadeusz" Adama Mickiewicza był książką, która zainaugurowała Narodowe Czytanie w 2012 roku. W 2013 roku Polacy czytali wspólnie działa Aleksandra Fredy, a w ubiegłym roku "Trylogię" Henryka Sienkiewicza.
