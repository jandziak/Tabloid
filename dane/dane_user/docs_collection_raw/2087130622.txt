30 złotych płyt i 14 platynowych nagrań w ciągu ostatnich 41 lat - Kiss pobił rekord ilości zdobytych złotych wyróżnień. Według zrzeszenia amerykańskich wydawców muzyki - Recording Industry Association of America - zespół stworzył "nowe standardy dla albumów amerykańskich zespołów". Złotego wyróżnienia doczekało się aż 26 albumów Kiss. Pozostałe cztery to solowe wydawnictwa wydane jednocześnie w 1978 roku. Zespół otrzymał także 14 platynowych płyt, w tym trzy z nich - "Destroyer", "Rock And Roll Over" i "Love Gun" - osiągnęły status multiplatyny Rzecznik RIAA, Cary Sherman, pogratulował grupie osiągnięcia. - To niezwykłe osiągnięcie dla wciąż istniejącego zespołu. 40 lat później i nadal odnosi sukcesy - można przeczytać na stronie "Metal Hammer". Basista zespołu, Gene Simmons, ogłosił w tym roku, że napisał nowy utwór dla Kiss, jednocześnie zapowiadając następcę longplaya "Monster" z 2012 roku. (np)
