W grudniu startuje Knock Out Tour. W ramach trasy, trzy weekendy (4-5, 11-13 i 17-20 grudnia) miną pod znakiem koncertów Decapitated, Frontside, Totem i Materia. Zespoły zagrają między innymi w Grańsku, Warszawie, Krakowie i Zielonej Górze. Informacje o biletach ukażą się do końca sierpnia. Decapitated pochodzący z Krosna zespół, występuje na scenie od dwóch dekad. Jest jedną z kilku polskich kapel metalowych, których fani metalu nazwy znają, pod każdą szerokością geograficzną. Vogg, który w 2009 roku zdecydował się reaktywować zespół, dwa lata po tragicznej śmierci brata Vitka, jest muzykiem nieustannie poszukującym. Dlatego też, choć techniczny death metal jest ciągle ważnym fundamentem stylu, w muzyce Decapitated słychać obecnie również echa thrashu i groove metalu. Rozszerzoną formułę można zauważyć na ostatnim studyjnym wydawnictwie kapeli, "Blood Mantra" z 2014 roku. Oprócz death metalu nie zabraknie podczas objazdu Polski, również deathcore'a. A jeśli deathcore, to sosnowiecki Frontside. Kapela, która lubi prowokować, wkładać kij w mrowisko, puszczać oko do odbiorcy. Czymś takim był wydany w 2014 roku album "Sprawa jest osobista", siódmy w dorobku grupy. Nieźle namieszał też ósmy krążek zespołu, "Prawie martwy", promowany przez mocno imprezowy numer "Lubię pić". W nagraniach, za której ponownie odpowiadał Tomasz Zalewski, gościnny udział wzięli Vogg (grający jednak nie na gitarze, lecz na akordeonie) oraz pierwszy wokal Frontside, Astek. W prezentowanym zestawie nie zabraknie również dźwięków metalcore'owych, a to za sprawą pochodzącego z Bukowna zespołu Totem. Grają od 2002 roku, na koncie mają dwie demówki i tyle samo dużych płyt oraz mnóstwo koncertów. Muzycy Totem znani są też z innych formacji. Na przykład Weronika Zbieg zdziera gardło również w Sceptic, zaś gitarzysta Rudy szarpie struny również w Heart Attack . Muzyka Totem to w głównej mierze metalcore, ale z naleciałościami ze strony thrashu i death metalu. Sami o sobie piszą, że są "bandą ziomków z nieuleczalnym zespołem produkowania niepokojących dźwięków". Chłopaki z Materii ze Szczecinka, uczestnicy programu ''Must be the music'' również wystąpią na Knock Out Tour. Do tego znakomicie wypada na koncertach, a tych zagrali naprawdę sporo, wliczając w to występ na dużej scenie Przystanku Woodstock. Można też było ich zobaczyć w Jarocinie, czy na MetalFeście. Grają nowocześnie brzmiący, mięsisty metal, utrzymany w fajnym klimacie. Oto harmonogram trasy: 4 grudnia - Progresja, Warszawa 5 grudnia - B90, Gdańsk 11 grudnia - Graffiti, Lublin 12 grudnia - Poznań, Atmosfera 13 grudnia - 4 Róże dla Lucienne, Zielona Góra 17 grudnia - Pod Palmą, Rzeszów 18 grudnia - Alibi, Wrocław 19 grudnia - Mega Club, Katowice 20 grudnia - Fabryka, Kraków Bilety: 40 zł - przedsprzedaż, 50 zł - w dniu koncertu.
