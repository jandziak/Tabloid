Wiedźmin 3: Dziki Gon studia CD Projekt RED to znakomita gra, jeden z najlepszych sandboksowych "erpegów" w historii, który oferuje setki godzin zróżnicowanej zabawy i właściwie, jeśli chodzi o listę dostępnych aktywności w Wiedźminie 3, nie ma się do czego przyczepić. Z drugiej strony, poznaliśmy właśnie listę elementów, które w Wiedźminie 3 miały się pojawić, ale ostatecznie się nie pojawiły. I mamy czego żałować. Niedawno informowaliśmy, że z Wiedźmina 3 zniknęła zabawna misja, której celem jest przygotowanie posiłku, a konkretnie apetycznego omleta, dla Yennefer... Na szczęście można rozegrać to zadanie, wystarczy uruchomić konsolę w grze i wpisać taką oto komendę: "command addfact(q401_cooking_enabled)". Scena z Yennefer i omletem to jednak napawdę niewiele, w porównaniu do tych funkcjonalności Wiedźmina 3, które ostatecznie nie trafiły do pełnej wersji gry. Zgrabne zestawienie tych elementów przygotował Robert Purchese, dziennikarz serwisu Eurogamer.net, który gościł w siedzibie CDPR. Dowiedział się on m.in., że: Jak sami widzicie, Wiedźmin 3: Dziki Gon mógł wyglądać nieco inaczej. Ostatecznie jednak nie ma co narzekać na największe dzieło CDPR i polskiego gamedevu w ogóle...
