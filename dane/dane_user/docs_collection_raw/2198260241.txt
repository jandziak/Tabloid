Coś pożyczonego, coś starego, coś niebieskiego – to tylko kilka rzeczy, o których powinna pomyśleć przesądna panna młoda. Skąd w ślubnych przesądach wziął się kolor niebieski? Historia sięga czasów starożytności, w których wierzono, że kolor niebieski jest symbolem miłości i szczęścia. Przesądne panny młode do swoich ślubnych stylizacji zwykle przemycają odrobinę niebieskiego w postaci podwiązki. Jednak nie musi być to reguła. Może zamiast niewygodnej koronki postawić nie tylko na coś niebieskiego, ale też coś ciekawego? BUTY ŚLUBNE Niebieskie szpilki czy sandałki mogą być ciekawą alternatywą dla klasycznej bieli czy nude. Nie wierzysz, że mogą wyglądać dobrze na ślubnym kobiercu? Pamiętasz ślubną stylizacje Olivii Palermo? Słynna nowojorska trendseterka, inspirując się ślubnym przesądem, na własny ślub założyła kobaltowe szpilki z kolekcji Christiana Louboutina. Wyglądało to naprawdę interesująco! TOREBKA Kopertówka czy szkatułka to kolejny pomysł na niebieski dodatek do ślubnej stylizacji. Pomysłów może być wiele. Jeśli nie lubisz ryzykować, postaw na stonowane pastele, które łatwo „wtopią się” w suknię ślubną. Jeśli lubisz modowe eksperymenty, możesz zaszaleć! Intensywny kolor ultramaryny, ciekawy wzór albo kształt. Pamiętaj, aby wybrać torebkę, która pasuje do twojej osobowości. Jeśli lubisz minimalizm, postaw na coś prostego. Jeśli lubisz boho, postaw na przykład na niebieską torebkę zdobioną ręcznym haftem lub niebieskie frędzelki. Jeśli lubisz dodatki w stylu glamour, postaw na kryształki, perełki lub aksamit. W końcu niebieską torebkę możesz potem wykorzystać do wielu innych stylizacji! BIŻUTERIA Biżuteria to jeden ważniejszych elementów ślubnej stylizacji. Tu również możesz przemycić coś niebieskiego. Jeśli twoja suknia jest bogata, biżuteria w kontraście do niej powinna być skromna. Postaw na niewielkie błękitne perełki albo naszyjnik z mini wisiorkiem z kroplą błękitu. Lubisz wyrazistą biżuterię? Wybierz bogato zdobione kolczyki z elementami błękitu lub naszyjnik. BUKIET / WIANEK Nie jesteś przekonana do niebieskiej biżuterii, szpilek czy torebki? Postaw na błękitny bukiet, na przykład z hortensji. Mocnym trendem ślubnym są ostatnio również wianki, które panna młoda zakłada zamiast welonu. Może tutaj również uda się wpleść odrobinę niebieskich kwiatów? SUKNIA ŚLUBNA Przekonanie, że kolor niebieski przynosi szczęście w małżeństwie sięga czasów antycznego Rzymu. Wtedy to panny młode – zamiast bieli – wybierały właśnie kolor niebieski. Dziś niebieska panna młoda rzadko widywana jest na ślubnych kobiercach, ale może czas to zmienić? Projekt Hamda Al Fahim to jedna z najpiękniejszych niebieskich sukien ślubnych, które widziałam!  Niech będą dla ciebie inspiracją w poszukiwaniu czegoś niebieskiego!
