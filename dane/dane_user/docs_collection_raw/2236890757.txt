Michael Giovenco to 27-letni policjant z Bloomingdale  w amerykańskim stanie Illinois. Z grupą kolegów został wezwany, by znaleźć i odprowadzić do domu 21-letnią kobietę, która jest niepełnosprawna. Mężczyznom szybko udało się zidentyfikować młodą kobietę, która stwierdziła, że wyszła się przewietrzyć i coś zjeść. Niestety, ku ich zdziwieniu 21-latka była bardzo zdenerwowana i nie chciała nigdzie z nimi iść. Wówczas Michael Giovenco wziął sprawy we własne ręce. Poprosił kolegów, by wsiedli do samochodu, a on sam podszedł do kobiety i zaczął z nią rozmawiać i iść obok niej. "Im dłużej przy niej byłem, tym stawała się spokojniejsza" - opowiadał później. Cała akcja została nagrana kamerą, a poruszający filmik trafił do sieci. Obecnie znajduje się na fanpage'u komendy policji w Bloomingdale i cieszy się ogromną popularnością. To część mojej pracy i chciałbym, żeby ktoś zachował się podobnie wobec moich bliskich" - wspominał o akcji 27-latek. Co o tym myślicie?
