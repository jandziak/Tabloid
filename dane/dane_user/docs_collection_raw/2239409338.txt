Xbox One tej jesieni, a konkretniej w listopadzie, ma przeobrazić się nie do poznania. Choć sama obudowa będzie wyglądała tak, jak zawsze, cały interfejs użytkownika ma się zmienić zgodnie z zebranymi opiniami graczy. Tej jesieni Xbox One ma dostać nowy system, wsteczną kompatybilność i całkiem niezły zestaw całkowitych i częściowych exclusivów (Forza Motorsport 6, Halo 5: Guardians, Fable Legends, Rise of the Tomb Raider). Wygląda na to, że Microsoft przechodzi do kontrnatarcia. Przyjrzyjmy się jednak właśnie opublikowanej liście zmian, które przyniesie listopadowa aktualizacja oprogramowania: Przed premierą aktualizacja systemu będzie dostępna dla członków programu Xbox One Preview. Będą oni mogli przetestować zmiany i dać znać Microsoftowi, czy im się podobają.
