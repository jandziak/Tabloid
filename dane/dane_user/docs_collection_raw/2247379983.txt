Jesteś fanem serii "Wiedźmin"? Jeśli tak, teraz masz dobrą okazję, aby wspomóc Adriana Wojtasa. Polak mieszkający w Irlandii stworzył petycję, która nawołuję HBO, Netfliksa oraz stację Starz do zrealizowania serialu na podstawie dzieła Andrzeja Sapkowskiego. Pod odezwą podpisało się do tej pory 5 tys. internautów. Petycję można znaleźć w serwisie Change.org. Adrian Wojtas chce zdobyć ponad 7 tysięcy podpisów pod swoją petycją, a następnie przesłać ją do największych koncernów telewizyjnych – HBO i Starz, a także do platformy Netflix. W ten sposób chce zwrócić uwagę na to, że "Wiedźmin" wciąż cieszy się sporym zainteresowaniem. Przypomnijmy, że w 2002 roku powieść Andrzeja Sapkowskiego została przeniesiona na mały ekran. Wówczas za realizację serialu odpowiadała Telewizja Polska. Rok wcześniej w kinach zagościł film z Michałem Żebrowskim w roli głównej.
