Michała Wójcika dobrze kojarzymy z zabawnych skeczy i występów na scenie. Jednak znanemu z "Kabaretu Ani Mru Mru" satyrykowi nie jest wesoło. 2 września, sąd okręgowy ogłosił jego rozwód i ustalił wysoką kwotę alimentów do zapłaty jego byłej żonie, Agnieszce Kałuży. Rozstanie Michała Wójcika z kabaretu Ani Mru-Mru z żoną było nieprzyjemne i trwało około 4 lat. Agnieszka Kałuża nie zgodziła się na polubowny rozwód i chciała uznania winy męża w rozpadzie ich związku oraz alimentów na siebie. Miała na to twarde dowody – filmiki intymne, które kabareciarz nagrał z kochanką. – Jak zobaczyłam te filmy, na których mój mąż uprawia seks z kochanką, długo nie mogłam spokojnie zasnąć. Cieszę się, że wreszcie się to skończyło – powiedziała "Faktowi" Agnieszka Kałuża, druga żona Wójcika. 2 września sąd wydał wyrok – była żona gwiazdora "Ani Mru Mru" otrzyma 5 tys. złotych miesięcznie alimentów, a sąd orzekł wyłączną winę Michała w rozpadzie ich małżeństwa. Satyryk obecnie jest związany z Ewą Tecel – kobietą, przez którą rozpadło się jego małżeństwo i ma z nią syna. W sumie kabareciarz ma troje dzieci z różnymi kobietami, w tym dwoje z pozamałżeńskich związków – 15-letnią córkę i 8-letniego syna. Jedno urodziło się w czasie, gdy miał pierwszą żonę, drugie, gdy był już związany z Agnieszką. Rok temu obecna partnerka Wójcika, Ewa Tecel, urodziła mu trzecie dziecko – synka Charliego. Agnieszka Kałuża wyszła za mąż za Wójcika w 2008 roku i już po 3 latach wniosła pozew o rozwód, gdy znalazła sekstaśmy męża. – Moja prawie eksmałżonka robi skok na kasę. Niespełniony artysta musi z czegoś żyć – drwił z niej były mąż w książce o "Ani Mru Mru".
