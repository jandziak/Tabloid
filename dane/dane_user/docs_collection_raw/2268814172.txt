Nadzór budowlany zapowiada wojnę z budowlanymi oszustami – informuje "Gazeta Wyborcza". Do tej pory nadzór budowlany bardzo rzadko sprawdzał właściwości użytkowe legalnych wyrobów. W ubiegłym roku wojewódzcy inspektorzy zlecili badanie zaledwie 61 wyrobów, z czego aż 47 nie spełniło norm, które zadeklarowali sami producenci. W tym roku pieniędzy na ten cel było więcej niż w ubiegłym, więc do lipca nadzór pobrał do badania próbki ok. 200 wyrobów. GUNB tworzy już plan przyszłorocznych kontroli. Robi także rozeznanie w instytutach badawczych, które będą w stanie szybko wykonywać zlecenia nadzoru budowlanego.
