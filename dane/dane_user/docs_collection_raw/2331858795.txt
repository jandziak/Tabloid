Rosjanin Wasilij Mosin w kategorii seniorów oraz Chińczyk Xiaomin Huang w rywalizacji juniorów zdobyli we włoskim Lonato złote medal strzeleckich mistrzostw świata w trapie podwójnym. Polacy nie startowali. Mosin pokonał w finale 29:26 Brytyjczyka Tima Kueale. W meczu o brąz Kuwejtczyk Ahmad Alatasi zwyciężył po barażu 4:3 Australijczyka Jamesa Willeta. Wcześniej obaj zgromadzili po 24 pkt. Wystąpiło 70 zawodników. Drużynowo triumfowali Brytyjczycy - 414 pkt, przed Rosją - 406 i Indiami - 400. Huang wygrywając z Rosjaninem Kiryłem Fokijewem 28:27 zdobył w Lonato trzeci mistrzowski tytuł dla Chin. Brąz po zwycięstwie 27:26 w meczu z Rosjaninem Kamilem Chusajenowem wywalczył Amerykanin Conner James Gorsuch. Na starcie stanęło 24 zawodników. Złoty medal w konkursie drużynowym wywalczyli Włosi - 393 pkt, przed Rosjanami - 387 i Chińczykami - 378. Ostatnie medale imprezy rozdane zostaną w czwartek, kiedy na strzelnicy pojawią się zawodnicy specjalizujący się w skeecie, a wśród nich dwaj Polacy - Jakub Werys (Zawisza Bydgoszcz) oraz Kamil Kozikowski (Śląsk Wrocław).
