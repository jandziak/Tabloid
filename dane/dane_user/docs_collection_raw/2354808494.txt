Australijski aktor Anthony Hayes dołączył do obsady filmu Davida Michôda "War Machine". Projekt będzie satyrą opowiadającą o zuchwałym amerykańskim wojskowym, generale Stanleyu McChrystalu, którego życie zostało udokumentowane w książce dziennikarza Michaela Hastingsa "The Operators: The Wild And Terrifying Inside Story Of America's War In Afghanistan". W roli głównej wystąpi Brad Pitt. Wcześniej udział potwierdzili Topher Grace, Scoot McNairy, Emory Cohen, John Magaro i Anthony Michael Hall. Teraz dołączył do nich Anthony Hayes. Aktor pracował już z Michôdem przy okazji "Królestwa zwierząt". Brad Pitt nie tylko zagra głównego bohatera, ale także zajmie się produkcją z ramienia swojej firmy Plan B. Projekt powstaje dla serwisu Netlix. Film trafi również do wybranych kin. Zdjęcia ruszą jesienią. Anthony Hayes ma na koncie też role w "Polowaniu na króliki" czy serialu "Secrets & Lies".
