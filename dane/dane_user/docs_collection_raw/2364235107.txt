Elisa Sednaoui poprowadziła tegoroczną ceremonię otwarcia Festiwalu Filmowego w Wenecji. Aktorka i reżyserka o włoskich, francuskich i egipskich korzeniach wzięła też udział w krótkiej sesji zdjęciowej z fotoreporterami zaproszonymi na festiwal. Na tę okazję sięgnęła po świetny, przezroczysty czarny komplet od Alberty Ferretti. Elisa Sednaoui ma zjawiskową urodę. Zawdzięcza to niezwykłej mieszance genów. W jej żyłach płynie francuska, arabska i włoska krew. Śniada cera, piękne, gęste i ciemne włosy i smukła sylwetka są przedmiotem zachwytu milionów mężczyzn na całym świecie. Grono fanów Elisy zapewne powiększyło się po środowej sesji zdjęciowej w Wenecji. Aktorka pozowała fotografom ubrana w czarną, przezroczystą kreację od Alberty Ferretti. Wprawdzie moda na przezroczystości powoli zaczyna stawać się antytrendem – nie ma gwiazdy, która nie założyłaby przezroczystej kreacji w ciągu ostatniego roku, nie ma projektanta, który w swojej kolekcji nie miałby chociaż jednego przezroczystego akcentu. Ale nawet tak popularny motyw może doczekać się mistrzowskiej interpretacji. Elisa zamiast siągać po kolejną „naked dress” wybrała stylizację doskonale pasującą na plażę. Założyła czarną, przezroczystą, długą koszulę i szerokie, również przezroczyste spodnie. Całość wyglądała jak przepiękna, falująca na wietrze i zwiewna suknia. Dopiero gdy aktorka stanęła bokiem i zrobiła większy krok okazało się, że to spodnie. Delikatny czarny materiał i przepiękna biżuteria doskonale się uzupełniały. Look Sednaoui to świetna propozycja dla odważnych dziewczyn w mieście i tych, które dopiero czeka nadmorski urlop. Na plaży taki zestaw będzie prezentował się wyjątkowo dobrze!
