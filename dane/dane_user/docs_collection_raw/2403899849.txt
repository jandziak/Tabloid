Jeden z kandydatów na lidera Partii Pracy, Andy Burnham, oświadczył, że Wielka Brytania powinna być dumna z tego, że jest częścią Wspólnoty. Laburzysta ostrzegł też, że odejście z Unii Europejskiej wystawi na ogromne ryzyko brytyjską gospodarkę. Od momentu, kiedy laburzyści przegrali wybory, w partii trwa zacięta walka o przywództwo. Jednym z kandydatów na jej lidera jest Andy Burnham, który nie ukrywa swojego proeuropejskiego stanowiska. Według niego Wielka Brytania nie powinna grozić Unii Brexitem, gdyż wystawia w ten sposób na ogromne ryzyko rynek pracy oraz gospodarkę. Burnham namawia do tego, aby Brytyjczycy byli dumnymi europejczykami. - W ciągu zaledwie roku będziemy musieli podjąć ważną decyzję, której efekty odczują wszyscy mieszkańcy kraju, decyzję, która określi kierunek naszej polityki do końca tego stulecia. Stawka jest wysoka i nie ma czasu na stosowanie uników – powiedział Brunham na spotkaniu z wyborcami w Swansea. Zapowiedział również, że jeśli zostanie liderem, jego partia będzie "dumnie proeuropejska i będzie bronić członkostwa Wielkiej Brytanii w UE". (bs)
