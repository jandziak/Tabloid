Mieliśmy okazję przyjrzeć się bliżej Samsungowi Galaxy Tab S2. Urządzenie to pokazuje, że świat tabletów ma przed sobą świetlaną przyszłość. Rynek tabletów nieco się pomniejsza. Według raportu opublikowanego przez firmę IDC, światowa sprzedaż tych urządzeń w drugim kwartale tego roku, spadła o 7% w porównaniu z analogicznym okresem w 2014. Czy taki stan rzeczy musi jednak oznaczać zmierzch popularności tego sprzętu? Nic podobnego! Według analityków, a także w mojej opinii, konsumenci kupowali ostatnio mniej tabletów z kilku powodów. Po pierwsze, mają one dłuższy cykl życia od smartfonów - klienci zdobywają je raczej w sklepach, a nie w zestawach abonamentowych u operatorów, więc nie zmieniają ich zazwyczaj co rok lub dwa. Po drugie, większość nawet kilkuletnich tabletów, wciąż sprawdza się nieźle przy podstawowych zastosowaniach, takich jak oglądanie filmów czy przeglądanie sieci. Wreszcie, po długim czasie systematycznego wzrostu musiał nastąpić w końcu moment, w którym rynek stanie się odrobinę bardziej nasycony. Niedługo chwilowy trend powinien się jednak znów odwrócić - na półki wciąż trafiają bowiem wyjątkowo interesujące urządzenia. Wygoda korzystania z nich i ogromna ewolucja, jaką poczyniły w porównaniu ze starszymi tabletami sprawiają, że wiele osób zastanowi się zapewne niedługo nad wymianą swego sprzętu na nowszy, bądź po prostu na zakup tabletu po raz pierwszy w życiu. Galaxy Tab S2 Podczas tegorocznych targów IFA spędziłem trochę czasu z Samsungiem Galaxy Tab S2. Urządzenie to jest najnowszą flagową propozycją koreańskiego producenta i bardzo dobrze obrazuje wspomnianą w poprzednim akapicie ewolucję. Co jest w nim wyjątkowego? Tab S2 to nic innego, jak świetnie zaprojektowany sprzęt, które łączy w sobie wiele przemyślanych elementów i wprowadza do tabletowego świata kilka innowacji. Na rynek trafiły dwie wersje Tab S2 - jedna posiada ekran o przekątnej 8 cali, a druga 9,7 cala. W obu przypadkach jest to wysokiej klasy Super AMOLED o rozdzielczości przekraczającej Full HD i proporcjach 4:3. Dla mnie to strzał w dziesiątkę. Jestem wielkim zwolennikiem wyświetlaczy Super AMOLED - urzekają mnie dobra jakość obrazu i wyjątkowo żywe barwy. Pierwszym na świecie tabletem wyposażonym w tego typu ekran był poprzednik omawianego tu modelu - Galaxy Tab S, a Tab S2 udanie kontynuuje jego tradycję. Moim zdaniem, posiada najlepszy tabletowy ekran na rynku, a proporcje 4:3 sprawdzają się perfekcyjnie przy czytaniu czy przeglądaniu stron internetowych. Piórko wśród tabletów Nie wiem jak inżynierom z Samsunga udało się dokonać, ale niesamowite wrażenie tablety robią od razu po ujęciu ich w dłoń. Są to najlżejsze urządzenia w swoich klasach - większa, niemal dziesięciocalowa edycja waży zaledwie 389 gramów. Do Galaxy Tab S2 należy też tytuł najcieńszego tabletu świata, dzięki wąskich bocznych ściankach o grubości 5,6 mm. Być może dla niektórych te cechy wydają się nieistotnymi drobiazgami - to błąd. Tablety są przecież przeznaczone do użytku mobilnego, a użytkownicy podczas korzystania z nich ciągle trzymają je w dłoniach. Niska waga i smukłość oznaczają, że nie tylko nasze ręce nie zmęczą się podczas długich sesji, ale też Tab S2 nie będzie stanowił dodatkowego balastu w plecaku czy torbie. Wielozadaniowość - na piątkę Na korzyść Tab S2 działa też system operacyjny Android z zaprojektowaną przez Samsunga nakładką TouchWiz. Owa nakładka bardzo ostatnio ewoluowała - zmieniła się w moim zdaniem najładniejszą i najwygodniejszą w obsłudze wersję platformy Google’a. Wiele osób korzysta z tabletów w sytuacjach, w których smartfon okazuje się po prostu zbyt mały - na przykład do pracy. A w pracy wyjątkowo ważny jest multitasking, którego nikt nie rozwiązał lepiej od Samsunga, a część innych producentów nie interesuje się nim w ogóle. W Galaxy Tab S2 możemy otwierać poszczególne aplikacje w okienkach, zmniejszać lub zwiększać ich rozmiar, a także minimalizować je do postaci pływającej ikonki. Mamy też do wyboru drugi sposób na wielozadaniowość, czyli podział ekranu na dwie części. Jest to o tyle wygodne, że narzędzia otwarte w obu częściach są ze sobą w pewnym stopniu interaktywne - z łatwością otworzymy więc na przykład galerię i maila, i za pomocą jednego ruchu palcem przeniesiemy zdjęcie do wiadomości. Bez kompromisów A skoro już mowa o fotografiach - długo posiadacze tabletów musieli godzić się w nich na pewne kompromisy względem smartfonów. Prócz ekranów (wyświetlacz Tab S2 nie odbiega poziomem od telefonu Galaxy S6), chodziło głównie o kamerki. W Tab S2 znajdziemy natomiast 8-megapikselowy aparat z przysłoną o jasności f/1.9. Na działaniem całego urządzenia pieczę trzymają mocny procesor Exynos 5433 oraz 3 GB pamięci operacyjnej. 32 GB miejsca na dane rozszerzymy w razie potrzeby za pomocą karty microSD. Tablety mają jeszcze wiele do zaoferowania Sprzęt taki jak Galaxy Tab S2, a konkretnie jego poręczność, płynność działania, wygoda obsługi, powinien sprawić, że rynek tabletów odżyje. Pod wieloma względami urządzenie to nie ma sobie równych, i naprawdę warto wymienić na nie starszy, kilkuletni sprzęt. “Ostateczny tablet z Androidem” - pisze w swojej recenzji Yahoo Tech ; “doskonały wyświetlacz” - dodaje TechRadar ; “świetny do multitaskingu” - wtóruje PC Mag. A ja w pełni się z tym zgadzam i mam nadzieję, że będę mógł spędzić z Tab S2 jeszcze więcej czasu.
