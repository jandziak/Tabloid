Każdy, kto prowadził w Polsce firmę lub miał jednoosobową działalność gospodarczą wie, ile to kosztuje i jak wiele problemów stwarza. Biurokracja i ZUS w naszym kraju mogą wykończyć nawet najprężniej działającą firmę. Polacy znaleźli jednak na to sposób. Jaki? Polakom w założeniu firmy w Wielkiej Brytanii nie przeszkadza ani brak znajomości języka, ani duża odległość od Polski, ani nawet brak znajomości realiów panujących na tamtejszym rynku. Wiedzą, że początkowe trudności związane z uruchomieniem biznesu w Anglii zostaną im wynagrodzone w późniejszych latach działalności firmy. Do Polaków przemawia przede wszystkim łatwość założenia firmy w Wielkiej Brytanii, sprawiedliwy i przejrzysty system podatkowy oraz zdecydowanie niższe obowiązkowe składki na ubezpieczenie, które odprowadzać muszą właściciele firm. Przykładowo w Polsce pełna wysokość składek na ZUS wynosi około 1100 zł (dane na rok 2015). W Wielkiej Brytanii całkowity koszt obowiązkowych ubezpieczeń to zaledwie kilkadziesiąt złotych miesięcznie. W takim wypadku nawet rozwiązanie typu „mały ZUS” dla nowych przedsiębiorstw nie jest atrakcyjne. Poza kosztami polskich przedsiębiorców przekonuje także łatwość otworzenia firmy w Anglii. Pod tym względem Wielka Brytania jest bezkonkurencyjna – już od wielu lat zajmuje miejsce w czołówce państw, w których założenie firmy i jej prowadzenie jest niezwykle proste, niezależnie od jej formy organizacyjnej. W roku 2014 Wielka Brytania zajęła 16. miejsce w rankingu przyjazności podatkowej na świecie, podczas gdy Polska – 87. Fakty mówią same za siebie. Jednak prowadząc firmę w Wielkiej Brytanii, pamiętać należy o jednej rzeczy – podatki płacimy uczciwie, co w Polsce nie zawsze jest oczywiste. Kombinatorom grożą za to nie tylko olbrzymie kary finansowe, ale także brak akceptacji ze strony społeczeństwa. ZUS odmawia choremu na raka trzustki wypłacenia zasiłku pielęgnacyjnego Z
