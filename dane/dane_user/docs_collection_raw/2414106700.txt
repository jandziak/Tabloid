Jesteśmy zachwyceni, kiedy znane, zagraniczne gwiazdy docenią polską modę. Tak też stało się ostatnio, kiedy Kim Kardashian zaprezentowała się w stylizacji pochodzącej od młodej, polskiej projektantki Magdy Butrym! Kim Kardashian nikomu nie trzeba przedstawiać. Amerykańska celebrytka jest przez jednych postrzegana jako ikona stylu, przez innych jako uosobienie kiczu. Jedno nie podlega najmniejszym wątpliwościom, obok jej stylizacji nikt nie przechodzi obojętnie! Czy dzięki niej świat usłyszy o Magdzie Butrym? Gwiazda reality show "Keeping Up with the Kardashians" wystąpiła ostatnio w dość skromnej jak na siebie stylizacji. Nieodstępujący jej na krok paparazzi przyłapali ją w oryginalnym zestawie. Spod czarnego płaszcza wyłaniała się świetnie skrojona, skórzana spódnica. Filuternie pocięta sprawiała wrażenie przypadkowo pociętej. Jednak w połączeniu z opiętym topem zyskała nowy, zadziorny charakter. To właśnie ta spódniczka wyszła spod ręki zdolnej, młodej projektantki Magdy Butrym. Skórzana kreacja pochodzi z najnowszej kolekcji na 2015 rok. Trzymamy kciuki za Magdę Butrym. Oby jej projekty na stałe trafiły do szafy kontrowersyjnej celebrytki, jaką jest zdecydowanie Kim Kardashian. Wszak na jej strojach wzorują się tysiące kobiet na całym świecie. O takie reklamie, można tylko pomarzyć! 
