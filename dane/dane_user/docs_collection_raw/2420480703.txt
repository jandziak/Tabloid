Mimo, że technologia autonomicznych aut rozwijana jest już od kilku lat, to nadal zdarzają się sytuacje, w których komputery kierujące pojazdami, głupieją i nie wiedzą co dalej robić. Taką sytuacją jest stójka wykonywana na rowerze, która dla elektronicznych systemów jest zupełnie nieznana. Jak donoszą dziennikarze Washington Post, samochody Google nie są jeszcze pojazdami, które są w stanie poradzić sobie z każdą sytuacją pojawiającą się na drodze. Niedawno napotkały bowiem coś, z tym nigdy wcześnie nie miały do czynienia i zupełnie nie wiedziały co z tym zrobić. Pewien rowerzysta z Austin podczas jazdy ulicami wykonywał tzw. stójkę. Jest to czynność, podczas której próbujemy jechać tak wolno, że wygląda to jakbyśmy stali w miejscu, a jednocześnie unikamy postawienia stóp na ziemi. Okazało się, że autonomiczne pojazdy Google nie wiedziały jak na to zareagować. Za każdym razem gdy rowerzysta odrobinę się przesunął, pojazd ruszał do przodu, a następnie szybko wciskał hamulec. Sytuacja nie była oczywiście groźna i wywoływała śmiech u obserwatorów, jednak pokazuje to wyraźnie, że pojazdy firmy z Mountain View nie zawsze wiedzą co robić. Oczywiście był to tylko skrajny przykład, ale na drodze zdarzają się bardzo różne sytuacje i wypadałoby, aby samochód sterowany krzemowym umysłem, wiedział jak ma się zachować w każdej z nich.
