Dla wielu klientów sieci jej największą wadą jest brak możliwości płacenia za zakupy kartą. To się zmienia. Niejednokrotnie słyszeliśmy, że w Biedronce płacimy gotówką, aby ceny mogły być niższe niż w innych sklepach. Chodzi oczywiście o prowizję dla banków. Potem pojawiły się plotki, że zostaną jednak wprowadzone płatności kartami i smartfonami. W końcu są! Obecnie transakcje kartą płatniczą akceptuje ponad 330 sklepów sieci i są one oznaczone stosowną naklejką na drzwiach. Zmianę tę poprzedzały testy, które odbywały się w 9 sklepach Biedronki w Warszawie, Krakowie i Poznaniu. Listę sklepów, które akceptują płatności kartami, można znaleźć na stronie sieci. 
