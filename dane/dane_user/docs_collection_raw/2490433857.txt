Kilka dni temu w Biłgoraju dwie 30-letnie kobiety okradły starszego mężczyznę metodą "na piersi". Podczas gdy jedna z nich podnosiła bluzkę, druga przeszukiwała mieszkanie. Jest to po metodzie "na wnuczka" nowy sposób okradania starszych ludzi – informuje "Kurier Lubelski". Dwie kobiety weszły do mieszkania mężczyzny, twierdząc, że chciałyby pozostawić istotne informacje dla jego sąsiadki. Następnie jedna z nich skupiła na sobie uwagę staruszka, podnosząc bluzkę i prezentując swój biust. Druga zajęła się w tym czasie przeszukiwaniem mieszkania. Kobietom udało się ukraść 17 tysięcy złotych. Mieszkaniec Biłgoraja szybko zorientował się, że w jego domu brakuje pieniędzy i postanowił zawiadomić policję. (ek)
