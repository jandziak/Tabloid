Włoska firma jubilerska Caviar Italy, zajmująca się produkcją m.in. obudowy do iPhone'ów, wypuściła limitowaną edycję "rosyjskich" zegarków Apple Watch. W kolekcji znajdują się trzy modele. Jeden ze złotych zegarków nosi nazwę "Putin". Wygrawerowano na nim podpis prezydenta Władimira Putina, panoramę i godło Rosji. W opisie drugiego zegarka, który nawiązuje do postaci Włodzimierza Lenina, Caviar używa określenia, że przedstawia on "najlepszy okres w historii Rosji" czas Związku Radzieckiego, który miał potężne osiągnięcia i zwycięstwa". Ostatni model jest nostalgicznym wspomnieniem cara Piotra I Wielkiego. Zamieszczone zostały na nim symbole Imperialnej Rosji. Cena każdego z zegarków waha się od 2 500$ do 3 100$. W mediach społecznościowych pojawiły się już zdjęcia innych przywódców, którzy posiadają zegarek nowej linii firmy Apple. (km;ks)
