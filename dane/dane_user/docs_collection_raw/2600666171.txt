Lotniska potrzebują do funkcjonowania dużo energii, wykorzystywanej nie tylko do oświetlenia budynków i pasa startowego, ale też zasilania komputerów oraz niezbędnego wyposażenia. Indyjskie Cochin International Airport nie korzysta jednak z prądu dostarczanego z sieci, gdyż jest pierwszym na świecie portem lotniczym zasilanym energią słoneczną. Lotnisko znajduje się w Cochin, mieście zlokalizowanym w południowej części stanu Kerala i do obsługi urządzeń nie potrzebuje już zasilania dostarczanego przez miejską sieć energetyczną. Jest bowiem pod tym względem całkowicie samowystarczalne, gdyż ma własną elektrownię słoneczną. Na terenie zlokalizowanym w pobliżu portu o powierzchni 18 hektarów, umieszczono bowiem aż 46 150 ogniw słonecznych generujący 12 MW energii. Z oficjalnego komunikatu władz lotniska wynika, że zasilająca je elektrownia słoneczna pozwoli w ciągu najbliższych 25 lat ograniczyć emisję CO2 do atmosfery w ilości 300 tysięcy ton. By osiągnąć podobny efekt przy pomocy drzew, należałoby ich posadzić około trzech milionów. Produkowania tam energia będzie wykorzystywana nie tylko na potrzeby lotniska, ponieważ jej nadwyżki mają być przekazywane do stanowej sieci energetycznej.
