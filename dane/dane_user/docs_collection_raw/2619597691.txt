Komisja Nadzoru Finansowego (KNF) wyraziła zgodę na nabycie przez Commerzbank za pośrednictwem mBank akcji mBanku Hipotecznego w liczbie zapewniającej przekroczenie 50% liczby głosów na walnym zgromadzeniu, podała Komisja. KNF jednogłośnie stwierdziła brak podstaw do zgłoszenia sprzeciwu wobec zamiaru nabycia przez Commerzbank AG z Niemiec za pośrednictwem mBank SA akcji mBank Hipoteczny SA w liczbie zapewniającej przekroczenie 50% liczby głosów na walnym zgromadzeniu" - czytamy w komunikacie. Jak poinformował ISBnews Piotr Rutkowski z biura prasowego mBanku, dotychczas 30,36% udziałów w mBanku Hipotecznym należało bezpośrednio do mBanku, a 69,64% - do spółki MLV 45 Sp. z o.o. Sp. k., która jest w 100% zależna od mBanku. Po zmianie - mającej na celu uproszczenie struktury grupy kapitałowej - wszystkie udziały mBanku Hipotecznego należą bezpośrednio do mBanku. mBank (dawniej BRE Bank) należy do czołówki uniwersalnych banków komercyjnych w Polsce. Strategicznym akcjonariuszem mBanku jest niemiecki Commerzbank. Bank jest notowany na GPW w 1992 roku.
