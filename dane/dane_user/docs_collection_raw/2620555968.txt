Na jedną rundę przed zakończeniem sezonu Rafał Sonik wywalczył swój czwarty Puchar Świata. Zawodnik ?Orlen Team ukończył chilijski klasyk na drugim miejscu, przypieczętowując zwycięstwo w tegorocznym cyklu Pucharu Świata. Trudny technicznie i nawigacyjnie rajd Atacama Rally wygrał Ignacio Casale. Na ostatnim odcinku Rafał Sonik, reprezentujący barwy Orlen Team, stracił do zwycięzcy tylko 38 sekund. W klasyfikacji generalnej Polak zajął wysokie drugie miejsce zapewniając sobie zwycięstwo w całym cyklu. Na ostatnim odcinku specjalnym było piekielnie zimno! Słona para wodna osadzała się na goglach i musiałem 50 km jechać bez nich, żeby cokolwiek widzieć. Na mecie nie brakowało jednak radości, bo ukończyłem kolejny rajd. W przeciągu ostatnich czterech lat, mam jak na razie stuprocentową skuteczność w dojeżdżaniu do mety. Mam nadzieję, że poprawię swoje statystyki  w Maroku na początku października" – powiedział Rafał Sonik Dla tegorocznego zwycięzcy Dakaru to już czwarty Puchar Świata zdobyty  w rajdach terenowych. Raz w roku jest taka chwila, kiedy można unieść w górę kolejny palec dłoni reprezentujący zdobyty tytuł w Pucharze Świata. Taki moment jest teraz, więc chcę podziękować wszystkim, którzy mi kibicowali. Wygraliśmy w 2010 roku, 2013, 2014 i 2015 roku. Dziś na podium w La Serenie pokażę również gest, który najbardziej sobie cenię - gest wiktorii. Jak zawsze w czystych, biało-czerwonych rękawiczkach" – dodał zawodnik Orlen Team Przed zawodnikiem Orlen Team jeszcze jeden występ w Pucharze Świta. Quadowiec wystartuje w szóstej rundzie Pucharu Świata w Maroku. Rajd Marocco Rally (3-9.10) będzie ostatnim etapem przygotowań do przyszłorocznego Dakaru. Klasyfikacja generalna Atacama Rally 2015 – quady 1. Ignacio Casale (CHL) 12:53.21 2. Rafał Sonik (POL) + 13.22 3. Mauro Almeida (URY) + 37:51.54 Aktualna klasyfikacja Pucharu Świata - Quady 1. Sonik 125, 2. Abu-Issa 95, 3. Wiśniewski 58, 4. Casale 28, 5. Sanabria 22, 6. Marthoud 19, Lecomte 19, Almeida 19, 9. el-Salam 16, 10. Koolen 14
