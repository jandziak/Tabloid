To przechodzi ludzkie pojęcie. Za oddanie, jakim obdarzył go pies, mężczyzna odpłacił mu się jedynie okrucieństwem. Na szczęście sąsiedzi nie pozostali obojętni na bestialstwo. Nie wiadomo dlaczego to zrobił. Najwyraźniej jednak znęcanie się nad słabszymi istotami sprawiało mu przyjemność. Jak inaczej wytłumaczyć, że swojego psa zbił deską, w którą, o zgrozo, powbijane były gwoździe.  Policję zawiadomili zaniepokojeni stanem zdrowia zwierzęcia sąsiedzi mieszkańca gminy Strzelin (47 l.). – „Lekarz weterynarii stwierdził, że pies był bardzo zaniedbany” – wyjaśnia nadkom. Krzysztof Zaporowski (41 l.) z dolnośląskiej policji. – „Miał rozległe krwiaki w okolicach głowy i szyi. Pies został zabrany od oprawcy i teraz znajduje się pod opieką życzliwych ludzi” – dodaje policjant.  Po zatrzymaniu mężczyzna przyznał się do zarzucanego mu czynu. Teraz za swój czyn odpowie przed sądem, za co grozi mu nawet do 3 lat więzienia. 
