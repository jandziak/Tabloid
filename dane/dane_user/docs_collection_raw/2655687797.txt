Wiemy już kto wystąpi w roli supportu przed warszawskim koncertem grupy R5. Będzie to DJ Ryland, czyli młodszy brat słynnego rodzeństwa Lynch. Impreza odbędzie się 30 września w warszawskim Palladium. Kiedy R5 zaczynało karierę, Ryland był zbyt młody, by dołączyć do zespołu. Jednak jeździł z rodzeństwem w trasy i szybko uczył się życia za kulisami ich występów. To właśnie wspólne podróże i życie na koncertach sprawiło, że postanowił pójść własną drogą i został DJ-em. Dziś, jego pełne energii występy otwierają koncerty R5 na całym świecie, a sam Ryland przekonał do siebie nie tylko fanów R5 - zyskał też rzesze własnych wielbicieli. Polska publiczność będzie miała okazję już po raz drugi spotkać się z Rylandem Lynchem. Wejściówki na koncert R5 dostępne są jeszcze we wszystkich punktach sprzedaży. Można je kupić na go-ahead.pl, Biletomat.pl, Eventim.pl, eBilet.pl, Ticketpro.pl oraz w sklepach sieci Empik, Media Markt i Saturn.
