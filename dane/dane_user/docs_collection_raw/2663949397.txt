Anita Włodarczyk nie poprawiła wprawdzie rekordu globu w rzucie młotem, ale po dwóch próbach na odległość ponad 80 metrów i wywalczeniu złota mistrzostw świata w Pekinie, zachwyciła zagraniczne media. "Polka porusza się w innej sferze" - napisała Sueddeutsche Zeitung. Nigdy w historii nikt nie zdominował konkurencji rzutowych, tak jak Włodarczyk. Ona w tej chwili porusza się w całkowicie innej sferze" - ocenili dziennikarze niemieckiej gazety. Włodarczyk na szczycie" - skomentował portal n-tv. "Polka zawstydziła świat" - napisał Hiszpan Enric Lozano. Ta kobieta to prawdziwy młot. Rekordzistka świata znowu rzuciła młotem poza granicę 80 metrów i zgarnęła złoto. Taki wynik nie może jednak zaskakiwać. Wszystko inne, poza zwycięstwem Włodarczyk w Pekinie, byłoby prawdziwą sensacją" - można przeczytać na niemieckim portalu "Sportschau". Młot jest Polakiem" - ocenił hiszpański portal "Soy Cobarde", umieszczając obok siebie zdjęcie Włodarczyk i Pawła Fajdka, który również w Pekinie wygrał rywalizację w tej konkurencji. Po raz pierwszy w historii miała miejsce taka sytuacja. Ona nie ma konkurencji na świecie. Włodarczyk samotnym jeźdźcem w kole" - napisał hiszpański dziennikarz Eurosportu Goncalo Moreira. Na brytyjskim yahoo można przeczytać, że dominacja Włodarczyk jest oczywista. "Trwa cały sezon i nie zanosi się, by miała się zakończyć" - oceniono. Dotychczas Biało-Czerwoni wywalczyli sześć medali: złote Włodarczyk i Fajdek (Agros Zamość) w rzucie młotem, srebrny Adam Kszczot (RKS Łódź) w biegu na 800 m, a brązowe: Wojciech Nowicki (Podlasie Białystok) w rzucie młotem oraz tyczkarze Paweł Wojciechowski (CWZS Zawisza Bydgoszcz SL) i Piotr Lisek (OSOT Szczecin). Impreza zakończy się 30 sierpnia.
