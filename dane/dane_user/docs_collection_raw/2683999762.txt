Mężczyzna wysłał prywatną wiadomość do znajomego. Napisał, że sprzeda swojego 11-letniego syna jako prostytutkę. Dodał, że dziecko jest przyzwyczajone do gwałtu. Po kilku godzinach do jego mieszkania zapukali funkcjonariusze policji Do zdarzenia doszło w Hiszpanii w Granadzie. Mężczyzna, którego tożsamości ani wieku nie ujawniono, wysłał prywatną wiadomość używając internetowego chatu, w której żartował sobie, że ma do sprzedania syna jako prostytutkę. Chłopak miał mieć 11 lat i być przyzwyczajonym do gwałtu. W krótkim czasie od wysłania wiadomości mężczyzna stanął oko w oko z funkcjonariuszami policji, którzy zapukali do jego drzwi i aresztowali z powodu podejrzenia o pedofilię i handel ludźmi. Na komendzie mężczyzna został przesłuchany. Musiał się mocno tłumaczyć ze swojej wiadomości. W rezultacie okazało się, że był to tylko głupi żart, bo mężczyzna ani nie ma 11-letniego syna, ani nie zna żadnego chłopca w tym wieku. Jego przypadek jednak jest ostrzeżeniem dla korzystających z Internetu. Żarty w temacie pedofilii i nadużyć seksualnych na nieletnich mogą się źle skończyć. 
