Uczniowie, którzy nadal poszukują podręczników do szkoły, powinni zajrzeć na stronę Internetowej Giełdy Używanych Podręczników założonej na stronie miasta Poznania Obecnie w bazie są zamieszczone 424 oferty sprzedaży książek. Na giełdzie można dostać podręczniki do podstawówki, gimnazjum, liceum i szkoły zawodowej. W opisie oprócz podstawowych danych można dowiedzieć się, w jakim stanie jest oferowana książka i kto ją sprzedaje. Niektórzy sprzedawcy wrzucają także zdjęcia podręczników. Zamieszczenie oferty na stronie internetowej giełdy jest całkowicie bezpłatne. Giełda działa już od kilku lat i cieszy się wśród uczniów sporym zainteresowaniem. Do tej pory udało się sprzedać blisko 40 tys. książek. Ceny sprzedawanych podręczników też nie są wygórowane. W zależności od przedmiotu, książki można kupić od 5 do 40 zł.  
