Rada nadzorcza Powszechnego Zakład Ubezpieczeń powołała na stanowisko członka zarządu Witolda Jaworskiego, podało PZU. Powołanie następuje na okres wspólnej kadencji, która obejmuje trzy kolejne pełne lata obrotowe. Pierwszym pełnym rokiem obrotowym kadencji jest rok 2016" - czytamy w komunikacie. Witold Jaworski ostatnio związany był zawodowo z grupą Allianz. Od kwietnia 2013 roku do lutego 2015 roku pełnił funkcję prezesa Towarzystwa Ubezpieczeń i Reasekuracji Allianz Polska S.A. oraz Towarzystwa Ubezpieczeń Allianz Życie Polska S.A. Ponadto był przewodniczącym rad nadzorczych PTE Allianz Polska S.A. i TFI Allianz Polska S.A. oraz Allianz Polska Services sp. z o.o. i Allianz Edukacja S.A. Wcześniej tj. od września 2006 roku do lipca 2007 roku zajmował stanowisko dyrektora zarządzającego ds. produktów ubezpieczeniowych PZU SA, zaś od lipca 2007 roku dyrektora zarządzającego ds. klienta masowego, zaś od grudnia 2007 roku do grudnia 2012 roku pełnił funkcję członka zarządu PZU SA, odpowiedzialnego za zarządzanie siecią, pion klienta masowego, sprzedaż i zarządzanie produktami oraz marketing. Grupa kapitałowa Powszechnego Zakładu Ubezpieczeń SA (Grupa PZU) jest jedną z największych instytucji finansowych w Polsce, a także Europie Środkowo-Wschodniej. Oprócz działalności ubezpieczeniowej Grupa PZU prowadzi także działalność w zakresie zarządzania otwartym funduszem emerytalnym, funduszami inwestycyjnymi i programami oszczędnościowymi. Aktywa grupy PZU wyniosły 67,57 mld zł na koniec 2014 r.
