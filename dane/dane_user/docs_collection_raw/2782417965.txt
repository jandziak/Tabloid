W sobotę w Conwy Valley w Walii otwarty zostanie park Snowdonia, raj dla surferów, którzy będą mogli ślizgać się po najdłuższej na świecie, 300-metrowej sztucznej fali. Twórcą parku jest hiszpańskie przedsiębiorstwo Wavegarden, mające w dorobku jeden podobny obiekt w okolicach San Sebastian w Zatoce Biskajskiej, ale - w odróżnieniu do otwartej dla wszystkich chętnych Snowdonii - przeznaczony wyłącznie dla zawodowców. W przyszłym roku kolejny "Wavegarden" będzie udostępniony fanom surfingu w Austin w Teksasie. Snowdonia powstała w miejscu byłej fabryki kosztem 12 milionów funtów. Gospodarze obiektu spodziewają się, że rocznie będzie go odwiedzać 75 tys. osób. Fale, które wytwarzają podwodne urządzenia, mają wysokość od 70 centymetrów do dwóch metrów i pozwalają ślizgać się przez około 20 sekund. Jednocześnie na fali może zmieścić się 36 amatorów deski.
