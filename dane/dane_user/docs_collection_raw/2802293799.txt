Stacja RMF FM wprowadza zmiany w ramówce. Z anteny znika program "Wszystkie numery Agnieszki!" prowadzony przez Agnieszkę Chylińską. W tym czasie antenowym nadawana będzie teraz audycja "Świat się śmieje" Krzysztofa Urbaniaka i Eweliny Pacyny. Agnieszka Chylińska od września 2013 roku prowadziła na antenie RMF Fm autorski program "Wszystkie numery Agnieszki!". W ramówce jesiennej audycja piosenkarki zostanie zastąpiona przez program "Świat się śmieje", którego gospodarzami będą Krzysztof Urbaniak oraz Ewelina Pacyna. Rozgłośnia RMF FM zdecydowała się wprowadzić kilka nowych audycji - m.in. program "Ale wpadka" prezentujący najśmieszniejsze wpadki gwiazd z minionych siedmiu dni, "Mam patent" - gdzie prowadzący będzie dzielił się ze słuchaczami pomysłami na ułatwienie życia oraz "Przebój od kuchni", czyli kuchenna lista przebojów. Program "Świat się śmieje", który zastąpi "Wszystkie numery Agnieszki!", będzie opowiadał o potyczkach randkowiczów, zabawnych sytuacjach na randkach i wpadkach. Agnieszka Chylińska zaangażowana jest obecnie w pracę na planie "Mam talent". W wakacje odbywały się catingi do programu, a w pierwszy weekend września ruszy nowa edycja show. Na przestrzeni ostatnich lat Chylińska dała się poznać Polakom od zupełnie innej strony - jako autorka książek dla dzieci. Od 2012 roku ukazały się trzy: "Marek Bogumił, "Zezia i Giler", "Zezia, Giler i Oczak" oraz "Labirynt Lukrecji". Ostatni singiel Agnieszki Chylińskiej został wydany w 2015 roku. Piosenkarka nagrała piosenkę "Against All Odds (Take a Look at Me Now)" razem z grupą Lemon na płytę "25 lat RMF FM". Artyści zaśpiewali go też na gali jubileuszowej RMF FM. Do nowszych muzycznych propozycji Agnieszki Chylińskiej należy również pochodząca z 2014 roku kompozycja "Kiedy przyjdziesz do mnie".
