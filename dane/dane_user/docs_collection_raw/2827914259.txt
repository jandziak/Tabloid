O wyjazdach integracyjnych krążą już legendy. Nie brakuje na nich ani alkoholu, ani seksu. Każdy robi co chce i jak chce. Słowem Sodoma i Gomora. Czy tak jest naprawdę? Fora internetowe aż kipią od pikantnych wpisów i relacji ze służbowych wyjazdów. Ci, którym udało się zaciągnąć koleżankę bądź kolegę do łóżka, nie zasłaniają się fałszywym wstydem i zgodnie przyznają, że chętnie powtórzyliby cały wyjazd: – J„a na takich wyjazdach zawsze ląduję z kimś w łóżku. W mojej firmie to standard na takich wypadach. Nikt się z niczym nie kryje” – podkreśla jeden z forumowiczów. Inny forumowicz oznajmia, że: „– Oczywiście, że się zdarzyło. Praktycznie każdy taki wyjazd kończy się mniej lub bardziej przypadkowym seksem. Po coś te wyjazdy przecież są, prawda? A dziewczyny same pchają się do łóżka” – pisze. W takie „rzeczy” bawią się praktycznie wszyscy. Nie ma znaczenia, czy aktualnie kogoś masz, czy nosisz obrączkę. Dla większości uczestników to po prostu jedna wielka impreza, na której seks i alkohol to normalne. Mniej wprawni lub zupełni nowicjusze, którzy też chcą się zabawić, ale nie wiedzą, jak mogą znaleźć coś na wzór przewodnika: „– Po pierwsze, najlepiej jest wysilić się troszkę i poszukać kogoś nie ze swojej grupy wyjazdowo-pracowej. Po drugie, daje to zdecydowanie większe poczucie bezpieczeństwa. Prawdopodobieństwo, że coś pójdzie nie tak i że z całej sprawy zrobi się wielka afera jest znacznie mniejsze. Taki układ zwiększa szanse na to, że wydarzy się coś naprawdę niezwykłego” – dodaje użytkownik. Czy Polacy zaczną się zdradzać na potęgę? Z badań przeprowadzonych przez seksuologa, prof. Zbigniewa Izdebskiego wynika, że zdrada dla coraz większej grupy Polaków przestaje być problemem. Skoki w bok mają zarówno mężczyźni, jak i kobiety. Do przypadkowego seksu przyznaje się ponad 20 proc. panów i niemal tyle samo pań. Jak to wygląda w przypadku wyjazdów integracyjnych? Takie niezobowiązujące przygody ma na koncie aż 10 proc. badanych. Czy czeka nas kolejna obyczajowa rewolucja? Zobacz także:
