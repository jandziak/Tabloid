Bieda coraz mocniej zagląda w oczy Polakom. Z powodu rosnących cen i malejących wynagrodzeń Polacy kupują coraz mniej jedzenia Kiedy przychodzi kryzys najpierw tniemy wydatki na dobra luksusowe. Kupujemy tańsze jeansy, do kina idziemy tylko w dniu kiedy kupić można promocyjne bilety, rezygnujemy z drogich wczasów. Kiedy nasza sytuacja finansowa nie poprawia się a w firmie wprowadzono kolejne redukcje pensji szukamy kolejnych oszczędności w domowym budżecie. Na zakupy nie jeździmy już do drogich delikatesów ale do tanich dyskontów. Wybieramy produkty tańsze, rezygnując z jakości na rzecz ceny. W pewnym momencie jednak nawet to nie wystarcza. Opływający w luksy szefowie wielkich korporacji jeszcze bardziej dokręcają śruby. Kolejne cięcia pensji zmuszają ludzi do ograniczenia konsumpcji dóbr podstawowych. Tniemy wydatki na jedzenie. Jak podał Instytut Ekonomiki Rolnictwa i Gospodarki Żywnościowej o 2,5 proc. zmniejszyło się spożycie mąki, o 2,7 proc chleba a kasz, ryżu i płatków aż o 7,7 proc. Jak podał Dziennik Gazeta Prawna spada również spożycie ryb i przetworów rybnych (o 5,6 proc.), mleka świeżego (o 0,6 proc.), jaj (spadek o 1,3 proc.), a także mięsa wieprzowego, masła warzyw oraz wyprodukowanych z nich przetworów. 
