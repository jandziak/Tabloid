Seria Final Fantasy powraca. Podczas targów Gamescom 2015, dyrektor projektu w Square Enix zdradził, że "premiera gry powinna mieć miejsce przed 2017 rokiem". Gra trafi na PlayStation 4 oraz Xboksa One. Produkcja Hajime Tabaty już teraz wzbudza ogromne emocje. Sam zainteresowany postanowił podgrzać atmosferę i zapowiedział, że Final Fantasy 15 "jest na dobrej drodze do premiery przed końcem 2016 roku". Do zwierzeń doszło podczas targów Gamescom, które odbyły się w Kolonii. Kolejną nowością jest jednoczesna premiera we wszystkich rejonach świata. "To jest trochę dla nas wstydliwe, lecz to pierwszy raz, kiedy samodzielna gra Final Fantasy zanotuje jednoczesny start na całym świecie" - powiedział Tabata. "Pierwszą rzeczą, którą musieliśmy zrobić, jest zupełna przebudowa naszej struktury wewnętrznej, tak aby stworzyć coś, co będzie w stanie to udźwignąć jednoczesną premierę - red.. To było pierwsze, najważniejsze zadanie całego projektu" - dodał. Ostatnią grą z serii było Final Fantasy 13. Japońska premiera odbyła się 21 listopada 2013 roku. Dopiero w lutym 2014 roku gra dostępna była w pozostałych rejonach świata. Final Fantasy to przedstawiciel tzw. jRPG - japońskiej wariacji na temat gier fabularnych. Wszystkie części serii sprzedały się dotąd w ponad 100 milionach egzemplarzy.
