Piotr Nowakowski nie ma wątpliwości, że polska kadra będzie do końca Pucharu Świata bić się o triumf w imprezie. - Nasz diesel zapalił dopiero w drugim secie, ale jak już ruszył to do końca - z uśmiechem na twarzy podsumował triumf nad Amerykanami 3:1 (17:25, 25:19, 25:23, 25:15) nasz środkowy bloku. Mecz z USA był bardzo zacięty i aż kipiał emocjami. Polacy wygrali 3:1 (17:25, 25:19, 25:23, 25:15) i wykonali poważny krok w stronę triumfu w Pucharze Świata. - Emocje jeszcze ze mnie schodzą, jak zresztą widać (śmiech). cieszymy się, że wygraliśmy z Amerykanami, ale nastawiamy się już na dwa kolejne spotkania, bo one będą dla nas kluczowe. We wtorek możemy już sobie zapewnić awans na igrzyska, tym bardziej, jeśli Rosjanie się postarają - przyznał nasz środkowy bloku. - Kurczę, nie wiem czemu się udało nam tak zagrać i wygrać z USA. Postawiliśmy się im najlepiej, jak potrafiliśmy. A oni się denerwowali, że nie wychodziło im tak, jak ostatnio, gdzie prawie zmietli nas z boiska - ocenił postawę Jankesów Nowakowski. - Nasz diesel zapalił dopiero w drugim secie, ale jak już ruszył to do końca. Mam nadzieję, że ta zła passa przeciw USA została przełamana i że to my będziemy teraz rozdawać karty - zakończył Piotr Nowakowski. Za: Polsat Sport
