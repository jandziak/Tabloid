Sylwester i Nowy Rok to bardzo ciężki czas dla naszych zwierzaków. Huk fajerwerków może wywoływać w nich agresję lub ataki paniki. Co zrobić, aby przeprowadzić swojego pupila przez ten wyjątkowy czas bezboleśnie? Zapytaliśmy eksperta. Lekarza weterynarii zdradził nam kilka sposobów na ukojenie nerwów naszych zwierząt Impreza sylwestrowa jest chyba najbardziej wyczekiwaną w ciągu całego roku. Niestety nasze zwierzęta nie cieszą się z tego powodu tak jak my. Przeraźliwie boją się wybuchów, wystrzałów i fajerwerków. Co zrobić, aby umilić im tę noc i łagodnie przeprowadzić przez te traumatyczne dla nich przeżycia? Zapytaliśmy o radę lekarza weterynarii Artura Pawlińskiego: „- Psy są dużo bardziej wyczulone na hałas jak koty. Hałas nocy sylwestrowej może wystraszyć i ”„zestresować zwierzaka. Psy zaczynają wyć, wyrażają niepokój, biegając i kręcąc się w kółko. Szukają ciemnych kryjówek. Nie warto narażać swojego psiaka na taki stres.” Okazuje się, że powodem takiej reakcji na fajerwerki jest fobia dźwiękowa, która często występuje u psów. W wyniku hałasu mogą pojawić się u zwierząt liczne zaburzenia, między innymi: ślinotok, wycie, drżenie, niepokój, przyspieszony oddech, niszczenie przedmiotów, niepohamowana chęć ucieczki. Lekarz weterynarii Artur Pawliński radzi opiekować się przestraszonymi zwierzakami przez cały czas, kiedy mogą czuć się niekomfortowo. Nie wolno zostawić psa na zewnątrz! „- Ważne jest, aby nie zostawiać zwierzaka samego w domu. Często wystarczy swojego pupila przytulić, pogłaskać, mówić do niego spokojnym głosem. W wielu przypadkach pozwala to spokojnie przetrwać głośne wybuchy fajerwerków w noc sylwestrową. Zdecydowanie też nie można zostawiać psa na zewnątrz. Nawet jeżeli jest to pies podwórkowy, to noc sylwestrową warto, żeby spędził w domu/mieszkaniu. Oczywiście nie sam.” Czy można zrobić coś więcej? Oczywiście. Jeżeli nie masz zbyt napiętych sylwestrowych planów, już od rana przygotuj pupila na ciężkie chwile. Wyjdź z nim na długi spacer, nie krzycz na niego, staraj się zapewnić mu tego dnia ciekawe atrakcje. Spróbuj także porozmawiać z najbliższymi sąsiadami. Może uda ci się im wytłumaczyć, że fajerwerki źle wpływają na zwierzęta. Jeżeli twój pies musi pozostać tego dnia sam w domu, pamiętaj, aby zasłonić okna w całym domu. Dodatkowo możesz pozostawić włączone radio lub telewizor. Szum odbiorników uspokoi go i nieco zagłuszy huk wystrzałów. Lekarz weterynarii Artur Pawliński sugeruje także podjęcie poważniejszych środków. Oczywiście tylko w wypadku, kiedy wiemy, że pies panicznie boi się fajerwerków i każdy sylwester jest dla niego wielką traumą. W takim wypadku można zastosować środki uspokajające: „- Jeżeli znasz swojego psa i z góry wiesz, że takie delikatne środki są niewystarczające, to należy zastosować uspakajające środki farmakologiczne. Są one dostępne w każdym gabinecie weterynaryjnym. Środki takie należy zacząć podawać najlepiej na dzień przed nocą sylwestrową. Podane za późno mogą nie przynieść oczekiwanych efektów.” Pamiętaj o tym, żeby zadbać o swojego psa także w tę wyjątkową, sylwestrową noc. Pamiętaj także o tym, że 1. stycznia także zdarzają się pokazy fajerwerków. Bądź tego dnia ze swoim pupilem! 
