Wybierając nowe auto, wielu kierowców dba o to, by na jego pokładzie znalazło się mnóstwo nowinek oraz gadżetów uprzyjemniających jazdę. Nie wiadomo jednak dlaczego tak robią, skoro potem okazuje się, że znaczna cześć z nich, później całkowicie ignoruje kosztowne wyposażenie. Tak wynika z badania rynku przeprowadzonego przez specjalistów z firmy JD Powers, którzy przepytali kilka tysięcy amerykańskich kierowców, pytając ich o zdanie na temat korzystania z elektronicznych gadżetów instalowanych w nowoczesnych pojazdach. Wyniki tego badania są bardzo interesujące, gdyż aż 20 procent kierowców, całkowicie ignoruje technologiczne wyposażenie swego auta. Najwięcej, bo aż 43% respondentów ignoruje aplikacje concierge, przy pomocy których można uzyskać pomoc w różnych sprawach. Z kolei 38% kierowców w ogóle nie używa pokładowego dostępu do internetowej sieci, zaś 35% ignoruje automatyczne systemy parkowania i woli samodzielnie zaparkować własne auto. Ankieta nie wygląda też najlepiej dla firm Apple oraz Google Play, gdyż pokazuje, że odpowiednio 33 i 32 procent kierowców ignoruje stworzone przez nich systemy CarPlay oraz Android Auto. Obie technologie miały na celu stworzenie bezpiecznej alternatywy dla korzystania ze smartfonu podczas jazdy, lecz jak widać kierowcy wolą nadal korzystać z tego urządzenia bezpośrednio. Interesujące były też odpowiedzi kierowców na pytania dlaczego nie korzystają z posiadanej technologii. Dużą część z nich przyznała, że systemy nie są dla nich przydatne, lub po prostu były wliczone w cenę auta, więc posiadają je w swych autach, ale nie są zainteresowani korzystaniem z nich. A jak wygląda to w Waszym przypadku? Też nie używacie systemów, w które wyposażane są Wasze pojazdy?
