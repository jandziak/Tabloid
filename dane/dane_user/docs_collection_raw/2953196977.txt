Służba Nadzoru Finansowego w Korei Południowej planuje wprowadzenie od października zakazu noszenia okularów przeciwsłonecznych, masek, kapeluszy i czapek zasłaniających twarz podczas korzystania z nowych bankomatów, wyposażonych w nowe urządzenia rozpoznawania twarzy - poinformowało BBC za koreańską gazetą Chosun Ilbo. Pierwsze 100 bankomatów z kamerami umożliwiającymi potwierdzenie tożsamości użytkownika zostanie zamontowane od października w miejscach, w których najczęściej dochodziło do kradzieży i oszustw. Docelowo rozwiązanie to ma zostać wykorzystane w całym kraju. Zignorowanie nowych wymogów będzie kolidować z oprogramowaniem, które zatrzyma transakcję i zablokuje użytkownikowi dostęp do jego konta bankowego.
