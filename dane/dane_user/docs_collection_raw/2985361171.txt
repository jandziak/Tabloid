Tragedia w Wiedniu. Polka zamordowała własną córkę. Dlaczego kobieta zdecydowała się na tak okrutny czyn? Kobieta przyznała się do winy. Czteroletnia dziewczynka została zamordowana we wtorek rano, w mieszkaniu swoich rodziców w Wiedniu. Dziewczynkę znalazł jej 13-letni brat. Obok dziecka, w kałuży krwi stała jego matka z nożem kuchennym. Kobieta przyznała się już do winy, ale nie chciała powiedzieć dlaczego zabiła dziecko. W czwartek śledczy znów będą ją przesłuchiwać. Tragedia rozegrała się w polskiej rodzinie emigrantów. Austriackie media piszą, że 38-letnia Polka miała długi, czasem zdarzyło się jej spóźniać się z czynszem. Część dziennikarzy sugeruje, że tłem zbrodni mogły być problemy finansowe. Jednak czy tak faktycznie było? Na to pytanie odpowie policyjne śledztwo. Śmierć dziewczynki potwierdziła już polska ambasada„. "Austriacka policja potwierdziła polskim służbom konsularnym zgon 4-letniej Polki. Aktualnie okoliczności zdarzenia wyjaśniane są przez miejscowe organy wymiaru sprawiedliwości"” - czytamy w komunikacie prasowym nadesłanym do redakcji Fakt.pl. Portal Osterreich.at cytuje sąsiadów polskiej rodziny, którzy opisują że emigranci mieszkali w Wiedniu już od 8 lat. Według nich rodzina zachowywała się spokojnie i nigdy nie było z nimi żadnych problemów. Jak podają media austriackie rodzina miała 6 nakazów eksmisji, a w czwartek miała opuścić mieszkanie. 
