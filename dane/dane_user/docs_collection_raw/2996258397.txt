Katarzyna Glinka to jedna z uczestniczek najnowszej edycji show "Twoja Twarz Brzmi Znajomo". Nagrania i przygotowanie do programu zajmuje aktorce, od niedawna rozwiedzionej mamie małego synka, bardzo dużo czasu. Oprócz tego aktorka ma inne zobowiązania zawodowe. Jak Glinka znajduje na to energię? Katarzyna Glinka oprócz występowania w tym muzycznym programie, gra w teatrze i serialu "Barwy szczęścia” oraz zajmuje się wychowaniem trzyletniego synka Filipa. W afterparty.pl aktorka opowiedziała jak godzi liczne obowiązki. - Czasami jest ciężko, na szczęście mam wyrozumiałego dyrektora teatru, z którym współpracuję i zwalnia mnie z teatru na czas nagrań. Staram się to pogodzić, zwłaszcza, że mam dziecko, staram się pracować tak, żeby nie brać za dużo zleceń, bo czas z nim spędzony jest dla mnie bardzo ważny. Na szczęście ludzie tutaj są bardzo przychylni, Filip czasem tutaj przychodzi i wszyscy są bardzo mili - zdradziła gwiazda. Pomimo zmęczenia Katarzyna dba o aktywny tryb życia i taki sam wpaja synkowi, co umożliwia im wspólne spędzanie czasu. - Ja nie potrafię rzucić się na kanapę, tylko biegam, gram w tenisa, to jest czas, który spędzam z dzieckiem, bo jego też już uczę grać powoli, to jest nasze wypełnienie dnia. Po pierwsze - odpoczywam, po drugie - zachowuje zdrowie - powiedziała aktywna mama.
