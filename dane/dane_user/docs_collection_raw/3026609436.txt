Duża sieć oddziałów, atrakcyjna oferta, także bezpłatnych kont, przyjazna i miła obsługa. W bankach często na próżno można tego szukać Ile może kosztować konto za zero złotych? Nic? Niekoniecznie. Za rzekomo bezpłatne rachunki, jakie często oferują nam banki, trzeba zapłacić miesięcznie nawet kilka-kilkanaście złotych. Co więcej, często musimy spełnić szereg warunków, które utrudniają nam oszczędzanie. Czy są instytucje otwarte na wszystkich, także tych mniej zarabiających? Gdzie ich szukać?Jan Goliszewski (32 l.) z Warszawy nie pracuje. Nie dlatego, że nie może znaleźć etatu. Sam zrezygnował z pracy, by zająć się swoim synkiem Kacprem (3 l.), który wymaga ciągłej opieki. Już od narodzin było wiadomo, że mały będzie wymagał rehabilitacji. Cały dom utrzymuje żona pana Jana - Kinga (30 l.). Nie jest im lekko, bo w dzisiejszych czasach z jednej pensji utrzymać całą rodzinę to nie lada wyzwanie. Dlatego Goliszewscy szukają oszczędności, gdzie tylko się da.- Tu nie chodzi o zaciskanie pasa, ale o to, by wydawać pieniądze w sposób rozsądny. Dlatego przywiązujemy dużą wagę do planowania naszego domowego budżetu - mówi pan Jan. Ponieważ to on jest w domu, na jego barki spadł obowiązek pilnowania finansów. - Mam kilka swoich sposobów na to, jak trzymać w ryzach nasze wydatki. Np. do sklepu zawsze idę z kartką, na której mam zapisane rzeczy do kupienia, porównuję ceny, bo nie lubię przepłacać. Regularnie opłacam rachunki i raty, tak by nie płacić odsetek karnych. Nie jest to proste, bo mamy kilka kredytów, które zwłaszcza teraz z jednej pensji trudno spłacać – mówi.
