W amerykańskim stanie Północna Karolina prowadzono kuriozalne śledztwo w sprawie posiadania pornografii dziecięcej. Nastolatek miał poważne problemy, ponieważ w pamięci smartfona miał zapisane swoje własne zdjęcia, na których występował w negliżu. Cormega Copening oskarżony o posiadanie pornografii dziecięcej ma w tej chwili 17 lat. Gdy w jego telefonie odnaleziono jego własne fotografie w negliżu, był o rok młodszy. Musiał zawrzeć ugodę z prokuratorem, by uniknąć kary więzienia i zarejestrowania jako przestępcy seksualnego. Przez aferę chłopak został zawieszony w szkolnej drużynie sportowej. Cormega Copening, który odpowiadał przed sądem jako osoba dorosła, usłyszał 4 zarzuty dotyczące m.in. tworzenia i rozpowszechniania pornografii dziecięcej. Zdjęciami wymieniał się ze swoją, Brianną Denson dziewczyną będącą w tym samym wieku. Ona również odpowiadała przed sądem. Co ciekawe, wiek, od którego stosunki seksualne nie podlegają karze, wynosi w stanie Północna Karolina 16 lat. Para stanęła przed sądem mimo, że zdjęcia nie były udostępniane osobom trzecim. – W większości stanów, tego typu przepisy istnieją, jednak nie są zwykle używane do ścigania nastolatków poniżej 18 roku życia, którzy dzielą się podobnymi zdjęciami na własny użytek – komentuje sprawę Justin Patchin, profesor prawa karnego na Uniwersytecie Wisconsin Apel matki dziecka zaatakowanego przez pedofila 
