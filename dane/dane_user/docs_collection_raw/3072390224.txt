Jak zdać egzamin na prawo jazdy i być dobrym kierowcą to tytuł audycji  przygotowywanych przez Akademię Auto Świat w Zamościu, które od 4 września będą gościć na antenie Radia Zamość. Tematyka audycji będzie dotyczyć prawa jazdy, kursów, egzaminów, a także spraw związanych z ruchem drogowym w Zamościu i regionie. Specjalny nacisk będzie kładziony na problematykę młodych kierowców;  czy rodzice powinni uczestniczyć w wychowaniu komunikacyjnym dzieci oraz problemem asertywności jako kierowca i pasażer. Prowadzącym audycję będzie Grzegorz Wójcik - właściciel szkoły jazdy WRC z Zamościa - partnera Akademii Auto Świat.  "Głównym celem audycji jest edukowanie słuchaczy. Chcemy zwracać uwagę na istotne elementy związane z edukacją kierowców. Dobry kurs na prawo jazdy to inwestycja, której  "stopą zwrotu" jest zdrowie, a nawet życie. Audycja adresowana jest nie tylko dla osób, które myślą o zdobyciu uprawnień do kierowania samochodem. Mam nadzieję, że zaproponowana tematyka będzie atrakcyjna również dla doświadczonych kierowców oraz rodziców, których dzieci w przyszłości będą młodymi kierowcami" - Mówi Grzegorz Wójcik. Audycje emitowane będą  co piątek o godzinie 9.45 i 18.50. Towarzyszyć im będą konkursy, gdzie do wygrania będą przydatne Poradniki wydane przez Akademię Auto Świat  oraz kurs na prawo jazdy.  Materiały z wybranych audycji w formie artykułów dostępne będą w Głosie Roztoczańskim.
