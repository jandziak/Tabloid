Dziś w nocy doszło do wybuchu pożaru w jednym z mieszkań przy al. Wojska Polskiego w Zielonej Górze. Strażacy musieli ewakuować mieszkańców - informuje "Gazeta Wyborcza". Po godzinie 4.30 strażacy zostali wezwani do pożaru mieszkania przy al. Wojska Polskiego. Postanowili ewakuować mieszkańców budynku. Z ogniem walczyli niemal dwie godziny. Udział w akcji wzięły 3 jednostki straży pożarnej. Mieszkanie starszej kobiety niestety nie nadaje się do zamieszkania. Pozostali mieszkańcy wrócili do swoich mieszkań nad ranem, jednak jedna z kobiet trafiła do szpitala z podejrzeniem zatrucia - podsumowuje "Gazeta Wyborcza". (do)
