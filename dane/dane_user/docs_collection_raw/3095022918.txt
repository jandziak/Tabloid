Po intensywnym dniu treningowym w COS Cetniewo trenerzy podjęli decyzję co do ostatecznego składu osobowego reprezentacji Polski futbolistów amerykańskich. 68 zawodników będzie przez najbliższy tydzień przygotowywać się do spotkań z Belgią, Rosją i Czechami. 28 z nich wyłoniły czwartkowe testy. Trening składał się z trzech głównych części - walki jeden na jednego, gierek w formacjach biegowych i podaniowych oraz sytuacji meczowych. Futboliści rozgrywali akcje według przygotowanego scenariusza, jednak mieli tylko kilkanaście sekund, by się przygotować do danej zagrywki. Na treningi eliminacyjne przyjechało dziesięciu zawodników, którzy byli już powołani na lutowe zgrupowanie w Spale, jednak tylko połowa z nich zdołała swoje miejsce utrzymać. W reprezentacji znaleźli się futboliści, którzy zwrócili na siebie uwagę sztabu szkoleniowego w trakcie minionego sezonu Topligi i PLFA I. Jest też kilka niespodzianek i nowych twarzy, wśród nich Bartłomiej Rot z Warsaw Dukes występujący na co dzień w PLFA II. Testów z powodów medycznych nie ukończyli Przemysław Adamus (Husaria Szczecin) oraz Mateusz Samczuk (Primacol Lowlanders Białystok), jednak będą oni mogli próbować dostać się do reprezentacji przed grudniowym zgrupowaniem w Szczyrku. Po treningach testowych do reprezentacji Polski w futbolu amerykańskim powołani zostali: Pełna lista zawodników powołanych do reprezentacji Rozgrywający: Running backowie: Tight endzi: Skrzydłowi: Liniowi ofensywni: Linebackerzy: Liniowi defensywni: Defensive backowie: Kopacze/punterzy: Polska – Belgia, 12 września, Stadion Miejski w Gdyni Przeciwnikiem Biało-Czerwonych będzie reprezentacja Belgii. Belgium Barbarians - jak sami o sobie mówią - przyjadą do Gdyni po sierpniowym spotkaniu z reprezentacją Słowacji. Nasi rywale przez kilka lat byli nieobecni na międzynarodowej arenie futbolowej, ale od 2014 roku regularnie budują swój zespół narodowy. Pierwszą potyczką od lat był wyjazdowy mecz z dość egzotycznym przeciwnikiem - Kuwejtem. Belgowie wysoko, bo aż 61:12 pokonali tę raczkującą drużynę. Starcie z reprezentacją Polski będzie dla naszych rywali ostatnim sprawdzianem przed meczem eliminacyjnym do Mistrzostw Europy, w których zmierzą się na wyjeździe z Holendrami. Belgowie mają w swoim składzie kilku bardzo dobrych zawodników, zwłaszcza w formacji obrony. Tacy gracze jak Tibo Debaillie, Loic Sappart czy Samir Bakhtar zostali ostatnio wybrani do europejskiej drużyny Elite Opportunities. W ekipie Barbarzyńców nie brakuje też polskiego akcentu - jednym z powołanych rozgrywających jest pochodzący z Polski Tomasz Firszt. Mimo iż mecz, który odbędzie się 12 września na Stadionie Miejskim w Gdyni ma charakter towarzyski, to zarówno Polacy, jak i Belgowie są zdeterminowani by świetnie zaprezentować się przed meczami eliminacyjnymi do Mistrzostw Europy. 16:00 otwarcie bram Stadionu Miejskiego 16:45 początek ceremonii przedmeczowej 17:15 pierwszy wykop Polska - Rosja, 26 września, Arena Lublin Sborna przyjeżdża do naszego kraju w ramach przygotowań do eliminacji Mistrzostw Europy, w których podejmie Norwegię. Nasz rywal ma bardzo ciekawą historię i ponad dwudziestoletnie doświadczenie w występach międzynarodowych. Dotąd największe sukcesy Rosja odnosiła w rywalizacji juniorskiej. W 1998 roku w debiucie w Mistrzostwach Europy Juniorów zajęli oni sensacyjnie czwarte miejsce. W 2000 roku, w swoim drugim starcie w Mistrzostwach Europy Juniorów Rosjanie wywalczyli srebrne medale, ulegając Niemcom. Już dwa lata później wzięli na nich rewanż i zgarnęli tytuł mistrzowski. Mimo iż od tamtych triumfów minęło kilkanaście lat, a trzon drużyny seniorskiej tworzy nowe pokolenie futbolistów, to Rosjanie są bardzo wymagającym i doświadczonym rywalem, dla którego dodatkową mobilizacją będzie bardzo prestiżowe starcie z reprezentacją Polski. Starcie z Rosjanami będzie ostatnim testem przed meczem eliminacyjny do Mistrzostw Europy, w którym 10 października Polacy zmierzą się na wyjeździe z reprezentacją Czech. Mecz Polska - Rosja to wielkie święto futbolu amerykańskiego oraz okazja do wyśmienitej zabawy dla całych rodzin. Spotkanie, które jest elementem przygotowań do The World Games 2017, będzie miało oprawę w iście amerykańskim stylu, nawiązującą do Super Bowl. Zaplanowane są występy cheerleaderek, znakomita oprawa, konkursy z cennymi nagrodami oraz wiele innych atrakcji. O emocje na trybunach zadbają komentatorzy, didżeje oraz animujące doping cheerleaderki. Jak zwykle na futbolowych imprezach wszystko odbędzie się w przyjaznej i bezpiecznej atmosferze. Razem świetnie bawić się będą kibice, nie tylko z całej Polski i Rosji, ale również z pozostałych krajów Europy. 14:00 otwarcie bram Areny Lublin 14:30 początek ceremonii przedmeczowej 15:10 pierwszy wykop Za: PLFA
