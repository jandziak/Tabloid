Prawie połowa młodych Brytyjczyków nie jest w stanie zdefiniować swojej seksualności. Pytani przez badaczy nie chcą się określać ani jako 100-proc. heteroseksualni, ani homoseksualni. Rośnie nam nowa generacja? Postawione przed biorącymi udział w badaniu zadanie było proste: na wymyślonej w latach 40. przez Kinsley'a skali trzeba było określić swoją orientację. „0" oznacza stuprocentową deklarację heteroseksualizmu, „6" - stuprocentowego homoseksualizmu. Starsi nie mieli z tym problemu, dlatego rezultaty dla całego społeczeństw znacząco różnią się od tych uzyskanych w grupie wiekowej 18-24.  W skali całego społeczeństwa 72 proc. badanych jednoznacznie definiuje się jako heteroseksualni, podczas gdy 4 proc. określa się jako osoby homoseksualne.12 proc. zatrzymuje się w połowie skali, co Kinsley definiował jako biseksualność. Rezultaty zmieniają się jednak znacząco wśród młodych ludzi, między 18 i 24 rokiem życia. Nieco mniej niż połowa z nich (46 proc.) jest w stanie kategorycznie określić się jako osoby heteroseksualne, zaś 6 proc. - jako homoseksualne. Oznacza to, że aż 43 plasuje się pośrodku skali. Badacze z organizacji YouGov, która przeprowadziła badanie podkreślają jednak, że takie wyniki sondażu nie oznaczają, iż połowa młodego pokolenia jest biseksualna. – „Wskazują one raczej na dużą otwartość w podejściu do seksualności – ”dodają. 
