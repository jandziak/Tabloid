Spór o uchodźców stał się polem bitwy między przewodniczącym Komisji Europejskiej Jean-Claude Junckerem a przewodniczącym Rady Europejskiej Donaldem Tuskiem. Politico.eu pisze o pięciu powodach, które sprawiają, że Unia Europejska nie radzi sobie z napływem uchodźców. Portal Politico zaznacza, że konflikt między Tuskiem a Juckerem rozpoczął się już w czerwcu. Szef Komisji Europejskiej był zwolennikiem obowiązkowego podziału uchodźców między kraje członkowskie, natomiast szef Rady Europejskiej uważał, że powinno być to dobrowolne. Ostatecznie, przywódcy zadecydowali, że przyjęcie imigrantów nie będzie obowiązkowe. Zarówno szef KE, jak i Donald Tusk zaprzeczyli później jakimkolwiek doniesieniom o kłótni czy konflikcie. – Konflikt to abstrakcja. Nie jesteśmy samobójcami – powiedział Tusk. Z kolei Junkcer przestrzegł, by nie ufać takim przeciekom w trakcie spotkań. Konflikt na brukselskich salonach to jeden z pięciu powodów, dla których UE ma problem z napływem uchodźców. Serwis zwraca też uwagę na niedostrzeganie wagi problemu, o czym świadczy rosnąca liczba imigrantów z krajów Syrii i Iraku. Politico.eu zwraca uwagę na brak prawdziwego przywódcy, który mógłby podejmować znaczące decyzje w kwestiach uchodźców. Kolejnym powodem jest rosnąca liczba partii o polityce antyimigranckiej i brak dobrze zorganizowanych struktur wojskowych. Temat wraca na stół negocjacyjny Coraz większe utrudnienia w związku z przyjmowaniem uchodźców przez kraje Unii Europejskiej zdają się tylko zaostrzać spór na linii Tusk - Juncker" - relacjonuje meandry brukselskich relacji Politico.eu. Kraje UE uzgodniły, że przyjmą w sumie 60 tysięcy imigrantów. Wydarzenia z ostatnich miesięcy świadczą o tym, że UE nie radzi sobie z przyjęciem takiej liczby uchodźców. Decyzja o dobrowolności w przyjmowaniu imigrantów wydaje się mało trafiona, a temat powiniena być poruszona ponownie" - czytamy na portalu. Kolejne posiedzenie unijnych przywódców jest zaplanowane dopiero na listopad. Jednak Donald Tusk apelował wczoraj o zorganizowanie szczytu w sprawie uchodźców w październiku. Na jego decyzję mogły mieć również wpływ postulaty innych polityków. Największy do tej pory kryzys UE W kwestii imigrantów jako pierwsza głos zabrała kanclerz Angela Merkel. - Europa musi zacząć prowadzić racjonalną politykę w kwestii uchodźców. W przeciwnym razie czeka nas największy do tej pory kryzys w UE - apelowała niemiecka kanclerz. Na podjęcie dodatkowych działań naciskają też Francja i Włochy. Premier Włoch Mateo Renzi, już w czerwcu apelował o obowiązkowy podział uchodźców. - Nie macie prawa nazywać się Europą - miał krzyczeć włoski premier, gdy okazało się, że nie ma na to zgody. Polska zdecydowała się przyjąć 2 tysiące uchodźców. Według pierwotnej propozycji Brukseli do Polski miałoby trafić 2659 imigrantów, przejętych od Włoch i Grecji oraz 962 uchodźców z obozów spoza UE. Jak informuje MSW, do Polski mają trafić głównie obywatele Syrii oraz Erytrei. Przedsięwzięcie rozłożone będzie na lata 2016-2017. Uchodźcy przed przyjazdem zostaną sprawdzeni przez polskie służby odpowiedzialne za bezpieczeństwo. Następnie trafią do ośrodków Urzędu do Spraw Cudzoziemców, gdzie zostaną objęci opieką medyczną, nauką języka polskiego oraz programami integracyjnymi. (jb)
