Zamknięto jedyną nielegalną księgarnię w Nowym Jorku — "Brazenhead Books". Działała przez siedem lat przy 235-tej Zachodniej 84/7, a o jej istnieniu wiedziała tylko wąska grupa wtajemniczonych osób. Właściciel księgarni, Michael Seidenberg, przez całe życie zajmował się sprzedażą książek. "Brazenhead Books" działała od 2007 roku, bez pozwolenia na działalność biznesową. Na samym początku klienci musieli uprzedzać Seindenberga, jeśli chcieli złożyć wizytę. Wszystkie pomieszczenia były wypełnione książkami, które zajmowały regały, stoły i krzesła. Gospodarz zapewniał swoim klientom również dostęp do alkoholu. Mogli swobodnie dyskutować o literaturze i sztuce, siedząc w wygodnych fotelach. Nie wszystkie książki były na sprzedaż — jeśli Seidenberg pragnął zachować jakiś egzemplarz, na tylnej okładce umieszczał słowo "bezcenna". Z upływem czasu o istnieniu nielegalnej księgarni wiedziało coraz więcej osób. W związku z tym właściciel zainstalował w bibliotece toaletę oraz zatrudnił asystenta. W czwartki i soboty w "Brazenhead Books" odbywały się przyjęcia, zaś w pozostałe dni tygodnia miały tam miejsce koncerty, spotkania z poetami, redaktorami i wydawcami. Zdarzało się, że goście przychodzili do księgarnie wyłącznie by pić darmowy alkohol. Ponieważ księgarnia była poważnie zadłużona, w 2014 roku właściciel otrzymał zawiadomienie o eksmisji. Jeden z miłośników "Brazenhead Books" zainicjował zbiórkę pieniędzy na ratowanie miejsca. W księgarni zaczęli pojawiać się celebryci i dziennikarze. Mimo wzrostu popularności księgarni nie udało się go uratować. 28 lipca odbyło się przyjęcie pożegnalne. Właściciel obecnie przebywa na urlopie, jednak zapowiedział, że po powrocie nadal będzie pracował w branży księgarskiej.
