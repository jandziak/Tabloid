W czerwcu zaczyna się sezon urlopowy. Wakacje nie są jedynym wydatkiem, który trzeba sfinansować w okresie letnim. Dla wszystkich, którzy w czerwcu potrzebują dodatkowych środków, przygotowaliśmy ranking kredytów i pożyczek gotówkowych. W którym banku znajdziemy najkorzystniejsze warunki? Jak co miesiąc, rozesłaliśmy do banków ankietę z pytaniami o warunki kredytowania. W tym miesiącu interesowały nas szczegóły oferty kredytu gotówkowego na kwotę 15 tysięcy złotych „na rękę” z okresem spłaty wynoszącym trzy lata, spłacanego w równych ratach miesięcznych. Przyjęliśmy także, że naszym przykładowym klientem jest trzyosobowa rodzina z miesięcznymi dochodami netto w wysokości 4 257 zł osiąganymi z umowy o pracę zawartej na czas nieokreślony. Porównaj online kredyty gotówkowe i wybierz ten z najniższą ratą! Zestawienie podzieliliśmy na dwie części. W pierwszej porównujemy ofertę dla klientów wewnętrznych, którzy posiadają konto w banku - kredytodawcy, w drugiej – dla klientów zewnętrznych, nie posiadających konta osobistego u kredytodawcy i nie zainteresowanych jego zakładaniem. Gdzie znajdziemy najlepszą propozycję kredytową w czerwcu 2014? Zacznijmy od oferty dla klienta wewnętrznego.
