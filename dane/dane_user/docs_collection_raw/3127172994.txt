Stopa bezrobocia rejestrowanego wyniesie poniżej, ale blisko 10% na koniec tego roku, poinformował ISBnews minister pracy Władysław Kosiniak-Kamysz. Na koniec tego roku stopa bezrobocia będzie jednocyfrowa, ale blisko 10%. Zapisane w projekcie budżetu 10,5% to prognoza konserwatywna, wynikająca z wcześniejszych założeń" - powiedział  Kosiniak-Kamysz ISBnews w kuluarach Forum Ekonomicznego w Krynicy. Podtrzymał, że na koniec przyszłego roku stopa bezrobocia wyniesie 9,7%, zgodnie w zapisem w projekcie budżetu. Dziś rano minister poinformował, że stopa bezrobocia rejestrowanego w sierpniu spadła o 0,1 pkt m/m do 10%. Podkreślał, że to najlepszy wynik od 7 lat. Według przyjętego ostatnio przez rząd (wstępnie) projektu przyszłorocznego budżetu, stopa bezrobocia rejestrowanego wyniesie 10,5% na koniec 2015 r. i spadnie do 9,7% na koniec 2016 r., zaś na koniec kolejnego roku wyniesie 8,9%.
