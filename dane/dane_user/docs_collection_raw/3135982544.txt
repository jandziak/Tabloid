Komisja Nadzoru Finansowego zatwierdziła prospekt emisyjny APS Energia w związku z ofertą publiczną - poinformowała KNF w komunikacie. Prospekt dotyczy oferty publicznej akcji serii E oraz zamiaru ubiegania się o dopuszczenie do obrotu na rynku regulowanym akcji serii A, B, C1, D i E oraz praw do akcji serii E. Oferującym jest Trigon Dom Maklerski. APS Energia to producent i dostawca przemysłowych systemów zasilania awaryjnego (UPS). Głównymi klientami APS są spółki z sektora energetycznego oraz nafty i gazu zarówno w kraju, jak i za granicą. Notowana na NewConnect spółka złożyła do KNF wniosek o zatwierdzenie prospektu emisyjnego w sierpniu ubiegłego roku.
