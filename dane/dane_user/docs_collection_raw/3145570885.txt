Minecraft: Story Mode, przygodówka od twórców The Walking Dead, osadzona w świecie Minecrafta, może trafić do sklepów już 27 października. Tak wynika z przecieku na stronie Amazona. Minecraft: Story Mode pojawił się na stronie największego na świecie sklepu internetowego. Gra według karty produktu ma zostać wydana na Xboksie One i 360, a także PlayStation 4 i 3. Oczywiście możemy się spodziewać, że wersja PC-towa także jest w produkcji, ale pewnie zadebiutuje z opóźnieniem. Premiera według przecieku z Amazona miałaby nastąpić 27 października. Oczywiście mowa o premierze pierwszego epizodu, bo podobnie jak poprzednie gry studia TellTale, także Minecraft: Story Mode będzie podzielone na odcinki.
