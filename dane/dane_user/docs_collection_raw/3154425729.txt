Crystal Reed, amerykańska aktorka, znana głównie z serialu “Teen Wolf” w MTV, pojawiła się na australijskiej premierze filmu „The Gift”. Z tej okazji 30-latka zdecydowała się na kombinezon w supermodnym kolorze marsala. Marsala to kolor roku 2015, zdaniem ekspertów z instytutu Pantone. Śliwkowo – bordowy kolor pojawił się w paletach do makijażu większości marek kosmetycznych, zagościł jako akcent w dekoracji wnętrz i został z otwartymi rękoma przyjęty przez projektantów mody. Jest niezwykle szlachetny, pasuje do każdej karnacji i koloru włosów. Jest wręcz wymarzoną alternatywą dla czerni i świetnie sprawdza się na czerwonym dywanie. Wie o tym Crystal Reed, amerykańska aktorka, która na australijskiej premierze filmu „The Gift” pojawiła się w kombinezonie projektu Bec & Bridge właśnie w kolorze marsali. Uwielbiam dziewczyny, które zamiast tradycyjnej wieczorowej sukni decydują się na kombinezon. Jeszcze w latach siedemdziesiątych Yves Saint Laurent przekonywał, że zapożyczenia z męskiej szafy są szalenie szykowne i kobiece. I właśnie tak wygląda Crystal. Kombinezon z rękawem ? i dekoltem w serek podkreśla sylwetkę klepsydry i eksponuje krągłości gwiazdy. Kolor pięknie podkreśla jasną, nieskazitelną cerę aktorki, a długie, proste spodnie to ostatnio szalenie modny fason. Satynowa wstążka mogłaby wprawdzie zostać zastąpiona przez metalowy pasek – obręcz, który nadałby kombinezonowi bardziej architektoniczną, prostą formę. Ale i bez niego cały look prezentuje się doskonale. Stylizacje uzupełnia torebka Oroton i pierścionek Swarovski „Dazzling”. Makijaż gwiazdy jest prosty i w punkt: mocno wytuszowane rzęsy i usta w matowym kolorze spopielonego różu doskonale podkreślają urodę Reed.
