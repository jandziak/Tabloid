Maciej Janowski w tym roku na obiekcie im. Edwarda Jancarza w Gorzowie zdobył już tytuł indywidualnego mistrza Polski. Teraz na tym samym torze stanie przed kolejną szansą wygrania turnieju Grand Prix. - Zrobię wszystko, co mogę najlepiej. Jeśli jestem wystarczająco dobry, to będą to dobre zawody. To zawsze miło zaliczyć dobry turniej u siebie. Gorzów może nie jest moim domem, ale jest w Polsce - przyznał Janowski w rozmowie z oficjalną stroną Speedway Grand Prix. - Jestem całkowicie pewny, że fani będą się dobrze bawić. Otrzymałem już wiele wiadomości wsparcia. To wszystko fajne, ale trzeba usiąść na motocykl i zrobić swoje. Wsparcie to nie wszystko - podkreślił "Magic", zajmujący dotychczas ósme miejsce w klasyfikacji generalnej. - Muszę nadal ciężko pracować. To jest to, co postaram się zrobić wieczorem. Kiedy wyjeżdżam na tor, zapominam o wszystkim. Ja po prostu tylko skupiam się na zielonym światłe, taśmie i samym sobie - podsumował Maciej Janowski.
