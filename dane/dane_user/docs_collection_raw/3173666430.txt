Eco, nowy projekt studia Strange Loop Games, właśnie wylądował na Kickstarterze, gdzie prosi o  tysięcy dolarów potrzebne na rozpoczęcie produkcji gry, która w styli Minecrafta ma nauczyć graczy dbać o środowisko i podejmować wspólne, mądre decyzje. Eco na poziomie mechaniki rozgrywki ma bardzo przypominać arcypopularnego Minecrafta i podobnie jak tam będzie sie tutaj korzystało w surowców wirtualnego świata, by wznosić różnego rodzaju budowle. W przypadku Eco jednak owe surowce będą ograniczone, jak na naszej prawdziwej planecie, a fauna i flora będą tworzyły zamknięty ekosystem, który może zostać całkowicie zniszczony przez ingerencję nieodpowiedzialnych graczy. Twórcy Eco chcą zwiększyć świadomość środowiska naturalnego wśród graczy i jednocześnie nauczyć ich jak wspólnie działać, by zapobiec katastrofie ekologicznej - gra pozwoli im sformować wirtualny demokratyczny rząd, który będzie mógł ustanawiać nowe prawa obowiązujące wszystkich graczy. Eco - Global Survival Game jest aktualnie w fazie zbierania środków na produkcję na Kickstarterze. Twórcy potrzebują 100 tysięcy dolarów, jak na razie zebrali nieco ponad 20, a do zakończenia kampanii pozostało 29 dni. Jeśli uda się zebrać odpowiednią sumę, produkcja ruszy z kopyta i pełnej wersji Eco będziemy mogli spodziewać się w okolicach stycznia 2017 roku.
