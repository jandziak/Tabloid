Premiera iPhone'a 6s odbędzie się już za kilka dni, więc eksperci tradycyjnie postanowili przyjrzeć się faktycznym kosztom produkcji tego sprzętu, pokazując tym samym, jak wiele Apple zarabia na jednym egzemplarzu swego urządzenia. Wyszło im, że koszt wyprodukowania jednej sztuki wynosi zaledwie 234 dolary. Nie jest tajemnica, że Apple zarabia ogromne pieniądze na sprzedaży iPhone'ów. Jest to możliwe dzięki temu, że cena sprzedaży produktu jest dużo wyższa od kosztów jego produkcji. Dlatego eksperci tak chętnie podliczają koszty produkcji każdego nowego modelu i właśnie zrobili to w odniesieniu do najnowszego modelu iPhone 6s, który za kilka dni trafi na sklepowe półki. Zajęli się tym analitycy z Merrill Lynch, którzy ustali, że koszt wyprodukowania jednego egzemplarza wynosi 234 dolary. Po porównaniu z kosztami wcześniejszych modeli widać wyraźnie, że z roku na rok produkcja tego smartfona staje się coraz droższa ze względu na stosowane w nim coraz nowocześniejsze podzespoły. Jedną z największych pozycję w kosztach produkcji zajmuje aluminiowa obudowa oraz okablowanie, za które Apple płaci 33 dolary. Nowy procesor A9 produkowany w technologii 14 nm kosztuje 25 dolarów, natomiast 64 GB pamięci flash to wydatek 20 dolarów. 36 dolarów kosztują systemy łączności w tym także modem LTE Qualcomma, a 22 dolary to koszt sensorów, a więc także czytnika linii papilarnych. Ekran to 74 dolary. Łączne koszty wyprodukowania nowego telefonu wynoszą więc 234 dolary. Oczywiście należy dodać do tego jeszcze koszty rozwoju, jednak od pewnego czasu w iPhonach nie ma żadnych większych innowacji, więc nie są to duże kwoty. Część zysków pochłania także dystrybucja i promocja, ale i tak firma zarabia na każdej sztuce bardzo duże pieniądze, jeśli weźmiemy pod uwagę fakt, że nowy iPhone kosztuje w sklepie 750 dolarów.
