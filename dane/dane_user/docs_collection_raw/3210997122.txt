W środę w Warszawie konwojent znanej firmy ochroniarskiej, po wcześniejszym wypłaceniu gotówki z paru punktów, uciekł z przewożonymi pieniędzmi. - Mężczyzna po zakończeniu pracy nie zgłosił się do firmy i nie rozliczył się z pieniędzy. Konwojent poruszał się samochodem służbowym, który następnie porzucił na terenie miasta - mówiła Edyta Adamus z Komendy Stołecznej Policji. Sprawę wyjaśniają warszawscy śledczy. Kolejny taki przypadek Podobna sytuacja miała miejsce 10 lipca br., kiedy to konwojent ze Swarzędza (woj. wielkopolskie) ukradł 8 milionów złotych, po czym zbiegł. Policja nie może ustalić jego tożsamości, ponieważ podczas zatrudnienia podał fałszywe dane osobowe. - Posługiwał się dokumentami wystawionymi na nie swoje nazwisko, co daje podejrzenia, że zrobił to z góry założonym celem - mówił TVN24 Andrzej Borowiak, rzecznik wielkopolskiej policji. Mężczyzna w firmie ochroniarskiej zatrudniony był od roku. W ostatnim czasie mógł wynajmować mieszania w Poznaniu i Łodzi. (km)
