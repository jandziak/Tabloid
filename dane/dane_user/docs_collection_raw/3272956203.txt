Były szef obrony cywilnej, Mariusz Furmanek, oddał strzały w kierunku ochroniarzy jednej z firm. Furmanek twierdzi, że... pomylił ich ze złodziejami, bo nie mieli uniformów, a tylko podkoszulki W domu byłego szefa włączył się alarm, którego sygnał dotarł do siedziby firmy ochroniarskiej, odpowiadającej za ochronę posesji. Wysłany został patrol, który miał sprawdzić, co się dzieje. Około godziny 4 nad ranem, mężczyzna wyszedł przed dom i zobaczył dwóch mężczyzn w podkoszulkach. Nie wiedząc, że to pracownicy ochrony, Furmanek oddał w ich stronę strzały ostrzegawcze. Wziął ochroniarzy za złodziei, ponieważ – jak wynika z relacji radia ZET – kilka miesięcy temu spod domu ukradziono mu samochód. Policja zbadała sprawę i uznała, że mężczyzna miał prawo tak postąpić. Furmanek z kolei wystąpił z pytaniem do firmy ochroniarskiej, dlaczego jej pracownicy nie byli w mundurach. Obrona Cywilna Kraju to system, którego celem jest ochrona ludności, zakładów pracy i urządzeń użyteczności publicznej, dóbr kultury, ratowanie i udzielanie pomocy poszkodowanym w czasie wojny oraz współdziałanie w zwalczaniu skutków klęsk żywiołowych i katastrof. Pododdziały obrony cywilnej są tworzone decyzją terenowych organów administracyjnych oraz pracodawców. Obecnym szefem OCK jest gen. brygardier Wiesław Leśniakiewicz. O sprawie poinformowało radio ZET. 
