Dorota Wellman pojawiła się w ostatni piątek na billboardach, a dzisiaj w spotach telewizyjnych, gdzie możemy zobaczyć ją w zupełnie nowej roli – jako szefową kuchni. Czy to oznacza, że popularna dziennikarka poprowadzi nowy program poświęcony gotowaniu, a może wygryzie z telewizyjnego show innego znanego kucharza? Nie da się ukryć, że Dorota Wellman to jedna z najbardziej lubianych gwiazd w polskiej telewizji. Dziennikarka może poszczycić się dużą kulturą osobistą, dociekliwością oraz miłym usposobieniem, które przyciągają do niej rzesze widzów. Gwiazda TVN pojawiła się w spotach reklamowych i na billboardach, gdzie możemy oglądać ją w nietypowej sytuacji – przy kuchni. Powstała też strona poświęcona nowej akcji - www.wellmangotuje.pl, na której można zobaczyć spot z Dorotą w roli głównej. Gwiazda jednocześnie uruchomiła swój nowy profil na Facebooku Wellman Gotuje, gdzie z samego rana napisała: Wszystko wskazuje więc na to, że już niebawem będziemy podziwiać Dorotę Wellman w zupełnie nowej roli – jako szefowej kuchni. Czy tym samym może zagrozić koleżance ze stacji, Magdzie Gessler? Znając ostry i bezpośredni styl prowadzącej „Dzień Dobry TVN” z pewnością będziemy mogli spodziewać się także mocnych komentarzy rodem z programu Modesta Amaro. W branży zrobiło się głośno, że Wellman nawiązała współpracę z siecią sklepów Lidl, gdzie najprawdopodobniej miałaby uczyć Polaków gotowania. Pytanie jednak, czy gwiazda, której gotowanie nie jest najmocniejszą stroną poradzi sobie w takiej roli? Miałaby zastąpić Karola Okrasę i Pascala Brodnickiego, a to nie lada wyzwanie!  Firma Lidl poproszona o komentarz w tej sprawie oficjalnie nie potwierdza tej informacji. Jakie więc plany ma Dorota Wellman? Czy potwierdzą się plotki o współpracy z Lidlem? A może dziennikarka postanowiła sprawdzić się w tak popularnej ostatnio roli właścicielki restauracji. Przypomnijmy, że swoje restauracje mają już np. takie gwiazdy, jak Michał Milowicz, Piotr Adamczyk czy Borys Szyc.  Swoją kawiarnię ma także Katarzyna Herman na warszawskim Powiślu. Czy Wellman pójdzie w ich ślady? Jak Wy myślicie, co Wellman nam zgotuje?
