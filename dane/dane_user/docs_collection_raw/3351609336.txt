Kilka dni temu pisaliśmy o apelu Olgierda Łukaszewicza o pomoc dla 60-letniej emerytowanej aktorki, która urodziła bliźniaki. Kancelaria premier Ewy Kopacz zareagowała na ten apel. Olgierd Łukaszewicz poinformował, że kancelaria premiera wystąpiła do ośrodka pomocy społecznej o wszelkie informacje na temat matki i jej sytuacji materialnej. "Koleżanka przez 20 lat opłacała składki skromnej emerytury dla twórców" - napisał aktor. Słyszę czasem zarzuty pod moim adresem, czy przypadkiem nie przykładam ręki do wyłudzenia pomocy państwa. Jeżeli by ktoś uważał, że jestem wyłudzaczem, niech mnie oskarży. Ja nie czuję się pokrzywdzony, nawet wtedy, gdyby dyskusja zboczyła na tory o sposobach poczęcia. Nie jest rolą prezesa ZASP mówić o biologii, medycynie i sprawach lekarskich" - kontynuuje Łukaszewicz. Wczoraj na swoim blogu zamieścił zdjęcie z bliźniakami, opatrzone opisem: "Szanowna Pani Premier, prosimy, pomóż naszej mamie, żeby mogła nas wychować". Miło mi powiadomić, że Fundacja Artystów Weteranów już wyasygnowała kwotę dla koleżanki; że zarząd oddziału warszawskiego ze składek, które płacą aktorzy, także wyasygnował pomoc. Myślę, że aktorzy przyjdą z pomocą koleżance" - czytamy dalej. AS
