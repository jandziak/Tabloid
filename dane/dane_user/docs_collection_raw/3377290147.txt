Czy to oznacza, że jabłka trują? To prawda, że w pestkach jabłek można znaleźć śladowe ilości cyjanku, czyli jednej z groźniejszych trucizn. Na szczęście jej stężenie jest bardzo niskie, a tym samym zupełnie niegroźne. Mimo że większość z nas wyrzuca pestki, podobno lepiej tego nie robić, dlaczego? Czy jedzenie jabłek w całości może przynieść tylko korzyści? Zdaniem niektórych, tak.  W pestkach tych owoców (a także moreli, brzoskwini, śliwek czy wiśni) można znaleźć tzw. amigdalinę, czyli witaminę B17 (w oficjalnej klasyfikacji taka witamina nie istnieje). Medycyna naturalna przypisuje temu związkowi niezwykłe właściwości, ale nauka mocno je weryfikuje. A jak jest naprawdę?  Czy to działa? Nie ma żadnych dowodów, na to że amigdalina zmniejsza guzy czy znacząco wydłuża życie poważnie chorych pacjentów. Mimo braku dowodów, przez wiele lat można było kupić specyfik powstały na bazie amigdaliny. Z czasem Amerykańska Agencja Żywności i Leków (FDA - Food and Drug Administration) wycofała lek, tłumacząc, że nie ma dowodów skuteczności preparatu, a istnieje duże ryzyko zatrucia cyjankiem, szczególnie wtedy, gdy chory jednocześnie zażywa witaminę C. Mimo to nie brakuje chorych skłonnych uwierzyć, że zwykła pestka rozwiąże ich problemy. Niestety, obecna w nich amigdalina z lekiem nie ma nic wspólnego i zamiast "usunąć" chorobę, może zafundować groźne zatrucie.   Amigdalina, czyli co? Amigdalina to organiczny związek chemiczny, o którym świat pierwszy raz usłyszał w połowie XIX wieku. Autorem pierwszej i bardzo śmiałej tezy, że może ona leczyć raka, był lekarz dr Ernst Theodore Krebs, Sr. Zastrzegł jednak, że jej wysoka toksyczność wyklucza stosowanie u ludzi. Z
