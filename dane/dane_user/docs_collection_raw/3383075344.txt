Setki, jeśli nie tysiące poszkodowanych – głównie emerytów – wytacza ciężkie działa przeciwko bankom i towarzystwom ubezpieczeniowym. Chodzi o osoby, które skorzystały z polisolokat – czyli ubezpieczeń, udających zwykłe bankowe lokaty. Od tych różnią się tym, że jeśli ktoś chce przed czasem wycofać pieniądze, musi płacić gigantyczne opłaty – sięgające nawet 90 proc. wpłaconych kwot! Okazuje się, że nawet inwestując pieniądze w banku, można je stracić. Taka sytuacja przytrafiła się Edwardowi Tyburcemu, emerytowi z Ostrowa Wielkopolskiego. Pan Edward w 2011 roku zainwestował 300 tys. zł w Getin Banku – jak zapewniał pracownik – w zwykłą polisę. To całe jego oszczędności. Gdy po pół roku zdecydował się wycofać pieniądze, bank zwrócił mu tylko nieco ponad 202 tys. zł. Resztę "zjadły" opłaty za wcześniejsze wycofanie kapitału, a dokładniej za efektywne zarządzanie jego pieniędzmi przez dziesięcioletni okres, chociaż lokata trwała tylko pół roku! Jak to możliwe, skoro pracownik banku zapewniał, że inwestycja, w którą pan Edward zdecydował się wejść, miała być zwykła lokatą i o żadnych dodatkowych opłatach nie było mowy Ekonomista: Banki wrabiały klientówDwa lata lata temu rząd zlikwidował tzw. lokaty jednodniowe, które pozwalały uniknąć płacenia 19 proc. podatku Belki od zysków. Klienci z oszczędnościami zostali więc na lodzie. Banki jednak wpadły na pomysł, by ominąć podatek. I zaczęły oferować polisolokaty – czyli lokaty z dodatkowym ubezpieczeniem, dzięki czemu podatków od zysków nie trzeba było płacić. – „Wiele osób zostało wprowadzonych w błąd przy zawieraniu umów na tego typu produkty. Ale to nie jest wina produktów – tylko niektórych dystrybutorów” - twierdzi Eugeniusz Stanisławek ekonomista prowadzący bloga Opiekun Inwestora. – Produkty inwestycyjne świadomie wybrane i świadomie zarządzane nie są niczym strasznym. Są tworzone po to aby inwestorzy mogli zarabiać. Pod warunkiem, że inwestor wie co robi.I w tym tkwi szkopuł: banki sprzedawały często polisolokaty jak zwykłe lokaty nie informując często klientów, że wycofując wcześniej z nich pieniądze poniosą bardzo wysokie opłaty sięgające nawet do 90 proc. wpłaconej kwoty. A zawierane są zwykle na 10 lat. Ich ofiarą padły głównie osoby starsze, które na produktach inwestycyjnych się nie znały i uwierzyły w obietnice wysokich zysków. Spóźniona pomocPaństwowe urzędy, dopiero po licznych skargach, wzięły się za kontrole bankowych umów. Efekt Zaczynają sypać się pierwsze kary. Urząd Ochrony Konkurencji i Konsumentów właśnie nałożył 6,7 mln zł kary na Getin Bank. Od tej decyzji bank zamierza się odwołać. Teraz będą kary dla kolejnych banków.Komisja Nadzoru Finansowego chce z kolei zakazać bankowi łączenia funkcji ubezpieczyciela i pośrednika ubezpieczeniowego. A Ministerstwo Finansów planuje nałożyć na polisolokaty podatek Belki. Historia jak widać, lubi się powtarzać. Kiedy banki udzieliły za dużo kredytów hipotecznych we frankach szwajcarskich i pojawiła się realna obawa, że Polacy mogą mieć problem z ich spłatą, to dopiero wtedy państwo przykręciło im śrubę. Podobnie i teraz - banki i towarzystwa ubezpieczeniowe obłowiły się już na polisolokatach. To dopiero teraz urzędnicy chcą ich zabronić. 168 osób podpisało się pod pierwszym pozwem zbiorowym przeciwko firmie ubezpieczeniowej Aegon. Ten do sądu już trafił, ale co ważne, mogą do niego dołączać kolejni poszkodowani. 104 osoby podpisały się pod pierwszym pozwem zbiorowym przeciwko Skandii. Szykowany jest kolejny pozew, w sądzie chcą się spotkać także klienci Axy. Setki klientów zgłaszają chęć dołączenia do pozwów przeciwko towarzystwom ubezpieczeniowym Europa, Generali, Compensa, Nordea, Open Life, czy Allianz. Więcej informacji na www.przywiazanidopolisy.pl/
