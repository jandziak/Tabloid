Chcesz zrzucić dodatkowe kilogramy? Zamiast węglowodanów, zredukuj w diecie tłuszcze - twierdzą naukowcy. Aby zweryfikować, która dieta jest skuteczniejsza - czy niskotłuszczowa czy ograniczająca spożycie węglowodanów - badacze z National Institutes of Health poddali eksperymentowi 19 ochotników walczących z otyłością. Badani zostali poddani dwóm próbom, każda zakładała ograniczenie kalorii o 30 procent i aktywność fizyczną. W trakcie pierwszego badania liczba spożywanych kalorii została zmniejszona poprzez ograniczenie udziału węglowodanów w diecie. Druga próba wiązała się zaś ze zmniejszeniem ilości tłuszczów w codziennym jadłospisie. Badania wykazały, że to właśnie dieta niskotłuszczowa przynosi lepsze efekty w porównaniu z dietą niskowęglowodanową. „- To, czego dowodzą badania jest jednoznaczne - każde ograniczenie kalorii przynosi rezultaty. Najważniejszy jest bilans energetyczny - jeśli chcemy schudnąć musimy dostarczać organizmowi mniej energii, niż potrzebuje. Wtedy w poszukiwaniu jej źródeł zacznie sięgać do zgromadzonych zapasów. Istotne jest, aby nasza dieta była zbilansowana i dostarczała koniecznych do prawidłowego funkcjonowania organizmu -” zaznaczyła w rozmowie z Agencją Reuters dietetyk Susan Roberts z Tufts University. Zdaniem specjalistki w dziedzinie żywienia Madelyn Fernstrom, każda dieta, która zakłada ograniczenie kalorii jest skuteczna. „- W odchudzaniu obok aspektu zdrowotnego, który jest nadrzędny, istotne jest również to czy dieta nam odpowiada. Warto zdecydować się na taki plan żywieniowy, który będzie zdrowy, ale równocześnie pozwoli nam wytrwać na diecie i stanie się fundamentem zdrowego stylu życia -” twierdzi Fernstrom. 
