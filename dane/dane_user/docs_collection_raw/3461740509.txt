Prezydent Andrzej Duda przyjął dziś, podczas uroczystości przed Grobem Nieznanego Żołnierza, zwierzchnictwo nad siłami zbrojnymi RP. Ceremonia ma charakter symboliczny. Duda jest bowiem zwierzchnikiem sił zbrojnych od momentu objęcia urzędu prezydenta, czyli od zaprzysiężenia. Podczas uroczystości na pl. Piłsudskiego w Warszawie prezydent Duda przyklęknął przed sztandarem i go ucałował. Następnie na maszt wciągnięto proporzec prezydenta, który symbolizuje jego zwierzchnictwo nad wojskiem. Proporzec ma kolor czerwony z białym wizerunkiem orła pośrodku oraz białym wężykiem generalskim w obramowaniu. (MP)
