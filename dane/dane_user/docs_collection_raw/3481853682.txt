Znaczne ochłodzenie w Beskidach - informują ratownicy stacji Górskiego Ochotniczego Pogotowia Ratunkowego w Szczyrku. Jeśli tent front się utrzyma, to w rejonie Babiej Góry może spaść nawet deszcz ze śniegiem. Jak mówi Łukasz Twardowski, ratownik dyżurny, w związku z aurą, na szlakach panują trudne warunki. W Szczyrku pada deszcz, jest pełne zachmurzenie, temperatura spadła do 11 stopni Celsjusza, natomiast w wyższych partiach gór wynosi zaledwie 5 stopni. Szlaki są trudne, widoczność ograniczona nawet do 100 metrów. Chcąc wyjść w góry na szlak, trzeba mieć na uwadze przede wszystkim niską temperaturę, należy zatem zabrać ze sobą odpowiednie ubranie - przypomina Łukasz Twardowski. Jeśli tent front się utrzyma, to w rejonie Babiej Góry może spaść nawet deszcz ze śniegiem.
