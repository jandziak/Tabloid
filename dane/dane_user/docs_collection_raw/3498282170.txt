Trwają poszukiwania zaginionego Józefa Barańskiego. Starszy mężczyzna ostatni raz był widziany 3 sierpnia w Krapkowicach, w których mieszka. Od tamtej pory, rodzina i bliscy nie mogą nawiązać z nim żadnego kontaktu. Policjanci proszą o wsparcie w poszukiwaniach. Przyda się każda pomoc. Tym bardziej, że na dworze panują tropikalne upały i starszy mężczyzna może źle sobie z nimi radzić. 86-latka widziano po raz ostatni w jego własnym mieszkaniu w Krapkowicach. 3 sierpnia zaginął o nim słuch. Zrozpaczeni bliscy czekają na powrót pana Józefa do domu.  Poszukiwaniami starszego mężczyzny zajęli się policjanci z Komendy Powiatowej w Krapkowicach. - „Osoby, które posiadają jakiekolwiek informacje na temat miejsca pobytu 86-latka, proszone są o jak najszybszy kontakt z krapkowicką policją pod nr tel. 774079723 lub z najbliższą jednostką policji tel. alarmowy 112 lub 997” - mówi Marzena Grzegorczyk (41 l.) z opolskiej policji. Pan Józef ma krótkie siwe włosy, ok. 175 cm wzrostu i waży ok. 85 kilogramów. Znakiem szczególnym jest brak uzębienia. Ważną informacją jest fakt, że mężczyzna miał w planach wyjazd do sądu w Ostrowcu Świętokrzyskim. Mieszkańców tych okolic również prosimy o wsparcie.  
