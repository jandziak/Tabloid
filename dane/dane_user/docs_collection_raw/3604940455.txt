U wybrzeży Egiptu odkryto największe na Morzu Śródziemnym podmorskie złoże gazu ziemnego. Poinformował o tym włoski koncern energetyczny ENI, a potwierdziło egipskie ministerstwo do spraw ropy naftowej. Szacuje się, że złoże o powierzchni stu kilometrów kwadratowych zawiera 850 miliardów metrów sześciennych gazu. Znajduje się ono na głębokości 1450 metrów. Według ENI, eksploatacja tego złoża pokryje zapotrzebowanie Egiptu na gaz ziemny przez kilkadziesiąt lat, może też zmienić system energetyczny tego kraju. Prezes ENI Claudio Descalzi rozmawiał już o odkryciu z prezydentem Egiptu Abdel Fatahem al-Sisim.
