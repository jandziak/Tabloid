Chcę zaskarżyć do Trybunału Konstytucyjnego umieszczanie osób ubezwłasnowolnionych w zakładach opieki bez zgody sądu czy odbieranie bez sądu prawa jazdy przez policję - mówi "Gazecie Wyborczej" rzecznik praw obywatelskich Adam Bodnar. W pierwszej sprawie Polska przegrała w Trybunale w Strasburgu, ale ustawodawca nie przyjął odpowiednich zmian – przypomina. Jak mówi, jeśli idzie o odbieranie praw jazdy to zdaje sobie sprawę, że to skuteczne narzędzie odstraszające od łamania prawa drogowego. Ale jeśli np. trafi na zawodowego kierowcę może to mu uniemożliwić zarobkowanie. To zbyt poważna sankcja, by stosować ją bez postanowienia sądu – wskazuje RPO. Więcej w "Gazecie Wyborczej". (RZ)
