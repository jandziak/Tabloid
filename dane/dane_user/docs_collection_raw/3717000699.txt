Sześć i pół tysiąca podpisów zebrano pod petycją dotyczącą ułaskawienia maszynisty, który w ubiegłym roku usłyszał skazujący wyrok. Decyzją sądu ma trafić do więzienia na trzy lata i trzy miesiące. Chodzi o katastrofę, do której doszło w 2011 roku w Babach w województwie łódzkim. Wykoleiła się tam lokomotywa i cztery wagony. Na miejscu zginęła jedna osoba, kilka tygodni później w szpitalu zmarła kolejna. Ostatecznie – jak ustalono – poszkodowanych zostało 162 pasażerów. Związek Zawodowy Maszynistów w Polsce nie zgadza się, że winnym katastrofy jest prowadzący pociąg. Leszek Miętek, szef Związku powiedział na spotkaniu w Olsztynie, że wystąpił już do lokalnego sądu o odroczenie wezwania do stawienia się w więzieniu, a także do Sądu Najwyższej o kasację wyroku. Leszek Miętek zaapelował też do wszystkich kolejarzy o podpisywanie się pod tym wnioskiem. (ks)
