To była miłość od pierwszego wejrzenia! Gdy Brytyjka Sue Markham (57 l.) zobaczyła słodkiego pieska o imieniu Yogi, wiedziała, że musi stać się członkiem jej rodziny. Przyniosła więc malucha do domu. Ale ku zaskoczeniu jej męża Roberta (57 l.) psiak ciągle tylko jadł i rósł, jadł i rósł... Mąż Sue nie wiedział, że jego żona oszukała go, adoptując Yogiego. Zanim przygarnęli zwierzaka, uzgodnili, że wezmą małego psa – na przykład rasy Jack Russel. Sue nie wspomniała jednak mężowi, że nie dotrzymała umowy... W ciągu 5 miesięcy Yogi urósł do niespotykanych rozmiarów. Wtedy Robert Markham zorientował się, że to pies innej rasy. Okazało się, że Yogi jest odmianą gigantycznego doga niemieckiego! Ale wtedy był już także w nim zakochany i o oddaniu go nie było mowy. Pies dostał nowe imię – Niedźwiedź. Waży już ponad 90 kg, a od głowy do tylnych łap mierzy ponad trzy metry! Każdego miesiąca zjada karmę o wartości 900 zł. Śpi na podwójnej sofie, a kiedy wychodzi bawić się w chłodne dni, jest ubierany w okrycie dla konia. Mimo swych rozmiarów, stał się ukochaną maskotką rodziny. 
