W sieci pojawił się klip zapowiadający nowy sezon serialu fantasy, "Dawno, dawno temu". Wideo zwiastuje odcinek "The Dark Swan", w którym postać grana przez Jennifer Morrison zostaje wciągnięta przez czarny wir. Twórcy produkcji "Dawno, dawno temu" opublikowali scenę otwierającą nadchodzącą, piątą odsłonę. Premiera kolejnego sezonu zaplanowana jest na 27 września. Bohaterami serii są postacie ze starych baśni. Są to Babcia i Czerwony Kapturek, Zła Królowa i Królewna Śnieżka oraz Książę z Bajki, córka młynarza, Kopciuszek, Książę i żebrak, Śpiąca Królewna, Jaś i Małgosia oraz wiele innych. W cyklu występują Ginnifer Goodwin, Jennifer Morrison czy Lana Parrilla.
