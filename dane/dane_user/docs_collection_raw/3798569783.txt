Sklepowy debiut zestawów Steam Machines coraz bliżej. Urządzenia zaprojektowane z myślą o współpracy z systemem operacyjnym Steam OS zapowiadają się niezwykle interesująco, lecz ograniczenia wspomnianego wyżej SteamOS nie pozwolą na przejście w tryb wstrzymania... Możliwość wstrzymania pracy konsoli jest jedną z podstawowych funkcjonalności, zarówno Xboksa One jak i PlayStation 4. Niestety, wszystko wskazuje na to, że zbliżające się Steam Machines nie przejdzie w stan uśpienia. O fakcie poinformował jeden z użytkowników serwisu Github, podający się za pracownika Valve. Problem związany jest z budową jądra systemu Linux, na którym oparty został SteamOS. Po wznowieniu uśpionego urządzenia, system operacyjny nie jest w stanie ustanowić połączenia z akcesoriami, takimi jak pady - tłumaczy użytkownik forum Slashbot. Tryb wstrzymania pozwala na uśpienie urządzenia. Wznowienie pracy następuje niemal natychmiastowo, pozwalając znacząco oszczędzić czas oczekiwania na gotowość do pracy. Jest to możliwe dzięki podtrzymaniu zasilania pamięci oraz ważnych mikroukładów na płycie głównej komputera lub konsoli. Podczas aktywnego trybu wstrzymania, urządzenie zużywa o wiele mniej energii. Czy Valve zdoła przeskoczyć ograniczenie? Szukasz najciekawszych informacji z branży gier? Oglądaj Gronet!
