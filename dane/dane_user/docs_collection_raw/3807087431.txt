Gwiazdy Lotto Warszawskiego Memoriału Kamili Skolimowskiej – Piotr Małachowski oraz Piotr Lisek – zwyciężały w prestiżowym mityngu ISTAF (IAAF World Challenge) rozegranym w niedzielne popołudnie na Stadionie Olimpijskim w Berlinie. Na dobrze znanym polskim kibicom stadionie w stolicy Niemiec spotkała się światowa czołówka lekkoatletów. W 74. Internationales Stadionfest dobrze spisywali się także Biało-Czerwoni, z gwiazdami Lotto Warszawskiego Memoriału Kamili Skolimowskiej na czele. Rzut dyskiem wygrał mistrz świata Piotr Małachowski. Polak rzucał dziś regularnie i daleko –- w najlepszej próbie osiągnął aż 66,13 m. Trzecią lokatę zajął nasz kolejny medalista globalnego czempionatu IAAF Robert Urbanek - 64,20 m. Obaj panowie już zapowiadają równie dalekie rzuty na PGE Narodowym. - Godnie uhonorować Kamę możemy znakomitymi próbami i z takim celem staniemy na starcie Memoriału - mówi Piotr Małachowski. Piotr Lisek, brązowy medalista pekińskich mistrzostw, wygrał skok o tyczce z rezultatem 5,74. Sukces polskiego skoczka został okraszony pokonaniem czwórki mistrzów świata - Shawna Barbera (Pekin 2015), Pawła Wojciechowskiego (Daegu 2011), Renaud Lavillenie (Stambuł 2012) oraz Konstandinosa Filipidisa (Sopot 2014). Warto zaznaczyć, że dwójka z powyższych czempionów - Wojciechowski i Barber - będą obok Liska gwiazdami Lotto Warszawskiego Memoriału Kamili Skolimowskiej. W pchnięciu kulą dwukrotny mistrz olimpijski Tomasz Majewski zajął szóste miejsce. Także nasz bohater z Londynu i Pekinu będzie chciał udanie zamknąć sezon startem na stołecznym stadionie, w niedzielę 13 września. Przypomnijmy, że Lotto Warszawski Memoriał Kamili Skolimowskiej przyciągnie nad Wisłę w sumie ponad dziesiątkę medalistów zakończonych przed kilkoma dniami lekkoatletycznych mistrzostw świata. Bilety na Memoriał (ich ceny rozpoczynają się od 19 złotych) dostępne są na stronie: https://www.ebilet.pl/szukaj.php?tid=17073&t=t&ref=hot Za: memorialkamili.pl
