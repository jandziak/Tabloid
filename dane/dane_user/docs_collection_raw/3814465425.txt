Dziwimy się dzieciom, które uwielbiają słodycze i nie cierpią owoców i warzyw. A sami postępujemy dokładnie tak samo! Zamiast po zdrowe jabłko sięgamy po pączka lub chipsy. Wybieramy szybką, niezdrową przekąskę, mimo że wiemy, że źle wpłynie to na naszą linię i samopoczucie. Dlaczego nie potrafimy zapanować nad własnymi odruchami? Najnowsze badania naukowców z Kalifornii wykazały, że nasza samokontrola względem wyboru posiłku zależy od tego jak szybko nasz mózg uzna coś za smaczne lub zdrowe. Im smak potrawy jest wyraźniejszy i szybciej kojarzy nam się z czymś zdrowym lub smacznym, tym szybciej podejmujemy decyzję. Zazwyczaj wybierzemy danie... smaczniejszej, więc niekoniecznie zdrowsze. Dietetycy wykazali, że w trakcie decydowania się na jakieś potrawy, to doświadczenie, "wiedza" o smaku minimalnie wyprzedza wiedzę o zdrowotnych właściwościach konkretnego produktu. Profesor Antonio Rangel podkreślił zasadność swojego testu: „– Nasz eksperyment pokazał, że ważne jest uwydatnianie smaków potraw, bo jak wskazały badania to on ma istotny wpływ na nasze żywieniowe wybory.” Co ciekawe, naukowcy wykazali także, że jeśli wybór jedzenia poprzedzimy informacją o jego zdrowotnych właściwościach, tym szybciej weźmiemy je pod uwagę i tym bardziej prawdopodobny jest fakt, że dokonamy zdrowych wyborów. Wniosek jest prosty, uwielbiamy niezdrowe przekąski, z wielką przyjemnością sięgamy po burgery czy frytki. Jednak jeśli etykiety produktów spożywczych będą dosadniej informować nas o zdrowotnych właściwościach istnieje szansa, że wybierzemy te zdrowsze przekąski. 
