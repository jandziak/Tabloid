Ogrzewasz dom węglem? Szykuj się na duże wydatki. Stare piece węglowe będą musiały zniknąć – na razie w Krakowie. Ale do 2020 roku już w całym kraju. Dobra wiadomość jest taka, że dostaniemy dopłatę do zakupu nowego pieca na gaz, prąd albo olej. Ale jest też wiadomość zła, a wręcz fatalna. Nie będzie już dopłat do ogrzewania. I zapłacimy za nie nawet trzy razy więcej niż dzisiaj.Dziś około 4 milionów Polaków ogrzewa swoje domy węglem. Wybierają go, ponieważ jest najtańszy. Tona węgla to wydatek od 400 do 800 zł. Koszt ogrzania 120–metrowego domu to ok. 1600 zł na sezon. Dla porównania – ogrzewanie gazem ziemnym jest dwa razy droższe. Wkrótce jednak będziemy musieli z węgla zrezygnować. Dlaczego? Zgodnie z unijną dyrektywą Polska musi poprawić jakość powietrza. Ma na to czas do 2020 roku. A ponieważ węgiel uznawany jest za najmniej ekologiczne paliwo, rząd każe nam zrezygnować właśnie z niego. Piece gazowe będą musiały zostać zastąpione bardziej ekologicznymi, np. gazowymi czy elektrycznymi. Kraków nie chce węglaTaką rewolucje już teraz wprowadzają władze województwa małopolskiego. Na przykład w Krakowie nie będzie można używać węgla w piecach starego typu. Właściciele takich urządzeń będą musieli je wymienić. Szczęście w nieszczęściu, że mają na to pięć lat. I że samorząd dopłaci do wymiany pieca i instalacji nawet 90 proc. kosztów.Podobne dopłaty zostaną najpewniej ustanowione w całej Polsce, gdy już zacznie obowiązywać tzw. ustawa antysmogowa. Rząd będzie dorzucał się do wymiany pieców i do ocieplania budynków, tak by w przyszłości obniżyć koszty ogrzewania. Na ten cel chce przeznaczyć aż 5 miliardów złotych.Unia słono nas kosztujeCały problem w tym, że gdy pozbędziemy się już pieców węglowych, nikt nam nie pomoże finansowo, jeśli zabraknie nam pieniędzy na rachunek za gaz czy prąd. Dziś przynajmniej najubożsi mogą liczyć na dodatki mieszkaniowe, jeśli nie stać ich na zakup opału czy opłacenie czynszu. – To koszty przynależności do Unii Europejskiej. Przepisy te uderzają w Polskę jako kraj, w którym jest największe wydobycie i zużycie węgla kamiennego – mówi Andrzej Sadowski z Centrum im. Adama Smitha. I dodaje gorzko: – Dojdzie do tego, że używanie energii elektrycznej czy gazu będzie tak drogie, że ogrzewanie stanie się dla wielu Polaków po prostu luksusem. 
