Prosta, wciągająca, inna w każdej kolejnej rozgrywce – taka właśnie jest gra Rummikub. Pozbądź się wszystkich kostek i zawołaj RUMMIKUB, zdobywając największą liczbę punktów! Przechytrzysz swoich przeciwników dzięki chłodnej kalkulacji i odrobinie szczęścia. Pamiętaj, że Joker może ożywić rozgrywkę, ale jeśli pozostaniesz z nim do końca gry, stracisz punkty. Do światowej popularności Rummikuba przyczynili się przede wszystkim jego wielbiciele. W wielu krajach powstały kluby zrzeszające miłośników tej liczbowej gry – niektóre z nich funkcjonują do dziś. Wydarzeniem, które umocniło pozycję Rummikuba na tle innych gier i szybko obiegło kule ziemską, stały się krajowe rozgrywki. Zainteresowanie, z jakim się spotkały, oraz rosnąca liczba państw, które zaczęły je organizować, skłoniły rodzeństwo Hertzano do organizowania Międzynarodowych Mistrzostw. Dziś Rummikub jest "sztandarem" firmy założonej przez dzieci Hertzano. Produkowany w 25 wersjach językowych, Rummikub sprzedał się dotąd w ponad kilkudziesięciu milionach egzemplarzy. Jest aż czterokrotnym zdobywcą tytułu „GRY ROKU” – w tym również w Polsce, a w roku 1997 został okrzyknięty najlepiej sprzedająca się grą w USA. Rummikub to gra, z którą wiąże się niesłychana historia. Ale to właśnie dzięki tej historii fascynuje miliony ludzi na świecie. Tajemnica Rummikuba tkwi w prostocie zasad, które nim rządzą. Wystarczy dobrze opracowana strategia, odrobina szczęścia i ktoś, kto zagra wspólnie z Tobą. W tym roku Mistrzostwa Polski w Rummikub odbędą się 3 października 2015 roku na Stadionie Narodowym w Warszawie, gdzie finaliści wyłonieni podczas Empik eliminacji wrześniowych oraz Mistrzostw Szkół będą walczyć o tytuł Mistrza Polski. Jest o co powalczyć, gdyż nagrodą główną w finale jest wyjazd na Mistrzostwa Świata do Berlina 7-10.11.2015 r. Zapisy na www.rummikub.pl (MP)
