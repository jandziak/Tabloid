Dawid Migała (Grunwald Poznań) zajął w Gabali (Azerbejdżan) 44. miejsce w zawodach strzeleckiego Pucharu Świata w karabinie na 50 m metrów z postawy leżąc. Także 44. był Konrad Białek (Legia Warszawa) w pistolecie szybkostrzelnym na 25 m. Drugi z Polaków w konkurencji pistoletu Piotr Daniluk (Flota Gdynia) nie ukończył rywalizacji z udziałem 50 strzelców. Marcin Majka (Tarcza Goleniów) uplasował się w karabinie na 46. pozycji. Startowało 56 zawodników. W karabinie triumfował Rosjanin Kirył Grigorjan - 209,3 pkt przed Amerykaninem Matthewem Emmonsem - 208,4 i Czechem Tomasem Jerabkiem - 186,6. Najcelniejszymi strzałami w finale pistoletu wykazał się Chińczyk Haozhe Hu, wygrywając z rodakiem Jiajie Lao 32:30. Trzecie miejsce zajął Francuz Boris Artaud, zwyciężając reprezentanta Korei Południowej Jun Hong Kima 25:20. Impreza zakończy się 15 sierpnia.
