Własny rachunek to ogromna wygoda. To na niego może wpływać nasza pensja, renta czy emerytura. To z konta osobistego można opłacać wszystkie rachunki. Wygodnie i bezpiecznie. Życie bez konta? Możliwe, ale jakie jest skomplikowane. Każdy, kto założył sobie rachunek osobisty, szybko dołącza do grona przekonanych, że bez konta nie da się sprawnie funkcjonować we współczesnym świecie. I nie trzeba obawiać się o koszty. Na rynku znajdziemy rachunki, za które nie trzeba płacić. Nie wierzysz? Przeczytaj! - Wcześniej konto do niczego nie było mi potrzebne. Pensję dostawałem do ręki, przekazywałem ją żonie, która płaciła z niej rachunki i robiła zakupy. To, co zostawało, trzymaliśmy w domu - na niespodziewany wydatek, „czarną godzinę". Rachunek osobisty, lokata? Wydawało mi się to tylko niepotrzebnym zawracaniem głowy i zbędnym wydatkiem. Bo przecież takie konto też musi kosztować - opowiada Władysław Łaszewski (51 l.) z Rawy Mazowieckiej.Pan Władysław nie jest wyjątkiem. Szacuje się, że co czwarty Polak nie ma konta w banku czy innej instytucji finansowej. Przez to są wykluczeni finansowo, bo nie mogą korzystać z innych usług finansowych, np. łatwo dostępnych, tanich kredytów. No i z każdym rachunkiem muszą biegać na pocztę. Kto ma dziś na to czas?! Poczta? Strata czasu Pan Władysław przez wiele lat pracował na budowie. Pięć lat temu miał jednak wypadek, spadł z wysokiego rusztowania. Od tej pory jest na rencie. - Gdy listonosz przynosi mi pieniądze z ZUS, staram się być w domu. Nie zawsze mi się to udaje. A to muszę wybrać się do lekarza, a to znów wyjście po zakupy się przedłuży i już zamiast pieniędzy czeka na mnie awizo w skrzynce. Potem specjalnie muszę wybrać się na pocztę, by odebrać rentę. A tam wiadomo, kolejki. Teraz, gdy jestem na rencie mam więcej czasu. Ale to nie znaczy, że mam go marnować! - denerwuje się pan Władysław. Dlatego ostatnio zdecydował się na założenie konta. - Ponieważ moja renta nie jest wysoka, dostaję z ZUS tylko 800 zł, postanowiłem znaleźć taki rachunek, za który nic nie będę płacił - opowiada pan Łaszewski. Władysław Łaszewski wiele dni przesiedział z synem w internecie, by sprawdzić, gdzie znajdzie najtańsze konto. - W bankach, wiadomo, bywa różnie - owszem, można znaleźć tani rachunek, ale tam często odbijają to sobie na kosztach operacji, np. na przelewach. Mimo tego udało mi się wybrać jedną ofertę. I już miałem iść do banku, gdy przechodząc ulicą trafiłem na, oddział SKOK Jaworzno. Nigdy wcześniej nie interesowałem się ofertą Spółdzielczych Kas Oszczędnościowo-Kredytowych, więc i tu zapytałem o dostępne konta - mówi pan Władysław. - I jakie było moje zdziwienie, gdy okazało się, że to tu znajdę taki rachunek, jakiego szukałem. Bez wahania je założyłem. Konto pozwala zarabiaćSKOK-i, w tym między innymi SKOK Jaworzno czy Kasa Stefczyka mają, w swoich ofertach konta, za których prowadzenie nie płaci się nawet złotówki. Do swoich pieniędzy mamy dostęp przez 24 godziny na dobę. Rachunek nic nie kosztuje, a jeszcze pozwala zarobić. - Przynajmniej pieniądze nie będą bezczynnie leżały na rachunku, a przyniosą trochę zysku - mówi pan Władysław, który do założenia konta w Spółdzielczej Kasie Oszczędnościowo-Kredytowej przekonał także żonę. To, co podoba mi się w moim rachunku, to linia kredytowa. To dla nas bardzo dobre rozwiązanie, zwłaszcza że wkrótce czekają nas spore wydatki - syn nam się żeni. Możemy potrzebować niewielkiego zastrzyku gotówki. Pan Władysław już przekonał się, że konto osobiste to nie tylko wygoda, ale także duże bezpieczeństwo. - Nie muszę się obawiać, że zgubię gdzieś pieniądze albo że ktoś mi je ukradnie. Po prostu gotówki prawie przy sobie nie noszę. Do konta wydawana jest karta płatnicza i to nią płacę za zakupy w sklepie czy aptece. Nie spodziewałem się, że to taka wygoda. Żona żartuje, że od kiedy ma kartę,mniej wydaje. Bo gdy w portfelu jest gotówka, pieniądze niespodziewanie szybko się rozchodzą... Plastikowy pieniądz? To wygoda Karta pozwala na płatności za zakupy bez prowizji w każdym sklepie, który obsługuje terminale. Pozwala ona także na darmową wypłatę pieniędzy ze wszystkich bankomatów należących do sieci SKOK24, a w Kasie Stefczyka także Global Cash i eCard. Czy takie karty są bezpieczne? Zanim zapłacimy nimi za zakupy czy wypłacimy pieniądze z bankomatu, musimy wstukać numer PIN - to indywidualny numer dla każdej karty. Nie powinniśmy go nikomu ujawniać. Co się stanie, gdy nasza karta zostanie skradziona? Wówczas należy ją jak najszybciej zastrzec, wtedy nikt niepowołany nie zrobi zakupów na nasz rachunek.- Muszę jeszcze poprosić syna, by pokazał mi, jak obsługiwać moje konto w internecie. Wtedy także wszystkie rachunki będę tak opłacał i nie będę już tracił czasu na poczcie - dodaje z ulgą pan Władysław.  --- Artykuł sponsorowany ---
