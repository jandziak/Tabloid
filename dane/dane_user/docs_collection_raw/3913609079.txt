W jednym z włoskich miasteczek doszło do nietypowej sytuacji. Mieszkańcy zorganizowali powietrzne egzorcyzmy w celu oczyszczenia miasta, które, ich zdaniem, stało się obiektem ataków szatana - informuje brytyjski dziennik "The Independent". Obywatele Castellammare di Stabia, nadmorskiego miasteczka położonego w pobliżu Neapolu, wezwali na pomoc egzorcystę. W ich mieście doszło bowiem do szeregu niepokojących zdarzeń, które, jak twierdzą, niezbicie dowodzą obecności "złych mocy". - Wyruszyłem w drogę, bo zainspirował mnie apel papieża Franciszka. To był jasny sygnał, by postawić na budowanie struktur Kościoła ubogiego. Takich miejsc jest u nas coraz więcej - powiedział Patryk Świątek, autor książki "Dotknij Boga", opisującej oddolne wspólnoty powstające w Polsce. Szatan przejął kontrolę nad miastem Mieszkańcy Castellammare di Stabia relacjonują, że w ostatnim czasie w mieście doszło do szeregu niepokojących zdarzeń. Zbezczeszczono wiele grobów, obrabowano kościoły, a miejscowi rolnicy odkryli natrafili na odwrócone krzyże. Czarę goryczy przelały odnalezione na brzegu morza zbezczeszczone figury Matki Boskiej. - Jeśli szatan istnieje, to niezbicie przejął kontrolę nad Castellammare di Stabia. Jedynym rozwiązaniem, jakie nam pozostało, to pomoc egzorcysty - informują w komunikacie wierni, którzy wezwali bezimiennego kapłana. Powietrzna krucjata przeciwko szatanowi Społeczność Castellammare di Stabia poprosiła zatem o pomoc egzorcystę. Aby zwiększyć skuteczność jego działań, zorganizowano helikopter, który wraz z kapłanem krążył nad miastem. Nie jest jeszcze jasne, czy egzorcyzmy, które odbyły się w połowie lipca, przyniosły pożądany efekt - informuje "The Independent". Mieszkańcy modlą się i mają nadzieję, że powietrzne obrzędy pomogą również naprawić sytuację gospodarczą 65 tysięcznego miasta, które ucierpiało w wyniku gwałtownego kryzysu ekonomicznego. Część obserwatorów przypuszcza jednak, że problemy z zanieczyszczeniem powietrza i przestępczością w słynącym ze źródeł termalnych regionie są raczej wynikiem działań zorganizowanej przestępczości, aniżeli grup okultystycznych. (do)
