Dean Jones, aktor znany z familijnych filmów Disneya z lat 60. nie żyje. Jones zmarł 1 września w wieku 84 lat. Cierpiał na chorobę Parkinsona. Dean Jones przez wiele lat grywał w familijnych filmach Disneya. Jego najsłynniejsza rola to "Kochany chrabąszcz" 1968 roku, opowiadający o żyjącym własnym życiem Volkswagenie Garbusie. Zagrał także w "Kocim detektywie", "W każdą środę" i kontynuacjach "Chrabąszcza". W sumie wystąpił w 10 produkcjach Disneya. Później grywał w musicalach, a do studia Disneya powracał jeszcze kilkakrotnie. Grał też w telewizyjnych remake'ach swoich filmów z lat 60. W sumie zagrał w 46 filmach i pięciu spektaklach na Broadwayu. Zmarł w wieku 84 lat. Chorował na Parkinsona.
