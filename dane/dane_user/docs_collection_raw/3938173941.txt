Jak przebrnąć przez gąszcz ofert wakacyjnych kredytów? Najlepiej wybrać takie, którego oprocentowanie nominalne jest bliżej 10 proc., zaś Rzeczywista Roczna Stopa Oprocentowania - czyli wszystkie opłaty i prowizje - nie przekraczają 25 proc. Chcąc wziąć kredyt na 5 tys. zł na 12 miesięcy, znajdziemy na rynku oferty, gdzie miesięczna rata będzie wynosiła ok. 450-500 zł.Oczywiście można spotkać też oferty kuszące o wiele niższymi ratami - rzędu 75-100 zł miesięcznie. To wydaje się niewiele, jak na wakacje marzeń. Tyle, że tak niską ratę będziemy płacić, jeśli pożyczkę rozłożymy na 3-5 lat. Tyle, że zdaniem ekspertów zadłużanie się na tak długi okres nie ma sensu. Jeśli już decydujemy się na kredyt wybierzmy taki, który spłacimy w ciągu 12 miesięcy. Przecież za rok tez będziemy chcieli wyjechać na wakacje. Może zamiast raz na 3-4 lata wyjeżdżać na urlop marzeń i zadłużać się po uszy, wybierać tańsze wycieczki, tak, by było na stać na wakacje raz w roku.Dobrym rozwiązaniem, który w takim momencie może świetnie się sprawdzić w czasie przedurlopowej gorączki, jest linia kredytowa w koncie osobistym. Jeśli limitu nie mamy, warto udać się do banku, w którym mamy rachunek i zapytać o warunki takiego kredytu.Co prawda oprocentowanie takiej linii jest często wyższe niż kredytu gotówkowego, to jednak nie musimy płacić dodatkowo np. ubezpieczenia i prowizji. Jedyny koszt, jaki ponosimy, to oprocentowanie.   
