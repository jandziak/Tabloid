Halina Mlynkova kontroluje swojego 11-letniego syna w Internecie. Piosenkarka uważa jednak, że najważniejsza jest rozmowa z dzieckiem oraz zaufanie. Halina Mlynkova jest świadoma zagrożenia dla najmłodszych, jakie niesie ze sobą Internet. Według piosenkarki dzieci należy pilnować w Internecie. - Są przecież dostępne różne ograniczenia, które można nałożyć. Z dzieckiem trzeba rozmawiać, ale też mieć takie zaufanie, że nie będzie sięgało po rzeczy, które nie są odpowiednie dla jego wieku, oczu i uszu – powiedziała w rozmowie z „Faktem” Mlynkova. Prowadząca program „The Voice of Poland” przyznała, że spory wpływ na rozwój dziecka ma towarzystwo. - Koledzy czasem podpowiadają różne rzeczy.  Na szczęście mam nad wszystkim kontrolę i na pewno nie jest tak, że Piotruś sobie ogląda w sieci, co chce. Jestem mamą, która raczej przypilnuje, niż zostawi dziecko samo sobie – dodała wokalistka. Zgadzacie się Haliną Mlynkovą? Lepiej ufać dzieciom, czy zakładać ograniczenia w Internecie? Czekamy na wasze komentarze!
