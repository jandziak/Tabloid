Mieszkańcy osiedla przy ul. Andromedy najedli się dziś strachu. Blisko 200 osób zostało ewakuowanych z dwóch budynków. Wszystko przez rozszczelnioną rurę gazową. Na miejscu działa straż pożarna, policja i pracownicy gazowni. Wciąż trwa zabezpieczanie terenu. Rura z gazem znajduje się tuż pod oknami jednego z budynków przy ul. Andromedy. Ewakuowani mieszkańcy to lokatorzy dwóch wieżowców. Na szczęście, nikomu nic się nie stało, a przestraszeni głogowianie zostali bezpiecznie przewiezieni do pobliskiej szkoły, gdzie czekają na powrót do swych domów.  – „Zabezpieczamy teren. Na miejscu działają gazownicy” – potwierdza dyżurny dolnośląskiej straży pożarnej. W akcji bierze udział kilkanaście wozów straży pożarnej, policja oraz pracownicy gazowni. 
