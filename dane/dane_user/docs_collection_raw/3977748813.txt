Zła informacja dla młodych przedsiębiorców. Od stycznia będą płacić wyższy haracz na ZUS Polskim przedsiębiorcom, w walce z kryzysem, na pewno nie pomoże ta podwyżka. Od stycznia samozatrudnieni, którzy korzystają z preferencyjnych, niższych składek ZUS, muszą liczyć się z większymi wydatkami. A to przez podwyżkę pensji minimalnej. Ta od stycznia ma wynosić 1600 zł. Obecnie to 1500 zł. To boleśnie odczują m.in. osoby rozpoczynające działalność gospodarczą. Pensja minimalna jest podstawą do wyliczania preferencyjnych składek ZUS. Na czym polega ta preferencja? Przez dwa lata od założenia własnej firmy osoby płacą niższe składki na ubezpieczenie społeczne i zwolnione są z opłacania składki na Fundusz Pracy.  -„ Dla rozpoczynających działalność podstawę wymiaru składek na ubezpieczenie społeczne (z dobrowolnym ubezpieczeniem chorobowym) stanowi kwota nie niższa niż 30 proc. minimalnego wynagrodzenia ”- wyjaśnia Agata Szymborska-Sutton analityk Tax Care. - „Przy obowiązującym w tym roku minimalnym wynagrodzeniu w wysokości 1500 zł podstawą wymiaru jest więc 450 zł, co oznacza, że preferencyjna składka na ubezpieczenie społeczne wynosi obecnie 143,56 zł miesięcznie (z dobrowolną składkę chorobową). Po podwyżce płacy minimalnej do 1600 zł podstawą wymiaru składek na ubezpieczenia społeczne będzie kwota 480 złotych, zatem wzrosną one ze 143,56 zł do 153,12 zł miesięcznie. Oznacza to, że od 2013 r. miesięczne zobowiązania początkującego przedsiębiorcy wobec ZUS (ubezpieczenia społeczne z chorobowym) będą wyższe o 9,56 zł czyli ok. 115 zł rocznie. ”
