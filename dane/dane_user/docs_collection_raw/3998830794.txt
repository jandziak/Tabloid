Zaprzysiężenie prezydenta Rzeczypospolitej Polskiej to głównie wydarzenie polityczne. Jednak fanki mody z pewnością były zainteresowane nie tylko samym wystąpieniem prezydenta Andrzeja Dudy, ale też stylizacjami pierwszej damy i jej córki. Oczywiście moda ma tu zdecydowanie mniejsze znaczenie, ale jednak ma. I tu pojawia się VU MAG! Co miała na sobie Kinga Duda, wielokrotnie porównywana z Kasią Tusk, jeśli chodzi właśnie o stylizacje? VU MAG już wie! Kinga Duda na ten szczególny dzień w jej rodzinie wybrała dwie stylizacje, ale jeden kolor i jedną projektantkę. Córka prezydenta Andrzeja Dudy postawiła na granat i wybrała polską markę. Autorką dwóch koktajlowych sukienek była poznańska projektantka Patrycja Zaremba, właścicielka marki GLAM. - Suknie zostały zaprojektowane specjalnie na te okazje – komentuje GLAM by Patrycja Zaremba. Sukienki są do siebie bardzo podobne. Mają tę samą długość, wcięcie w talii, a także długość rękawa. Pierwsza, w której Kinga Duda pojawiła się w sejmie, miała pensjonarski kołnierzyk i ozdobny żabot. - Wykończona została czarną lamówką, czarnym żabotem z przyszywanymi ręcznie błyszczącymi kamieniami – opisuje marka. – Dół sukienki uszyto natomiast z podwójnego koła. Druga sukienka również miała mocno rozkloszowaną spódnicę, ale nie była tak bogato zdobiona. Jedyny „mocniejszy” akcent to czarna koronka. - Czarną koronkę odnajdziemy przy talii oraz w wykończeniu dolnej części sukienki – dodaje GLAM by Patrycja Zaremba. Kinga Duda postawiła na klasyczną i bardzo kobiecą elegancję. Skromnie i odpowiednio do okazji. Być może kolor granatowy mógłby być trochę jaśniejszy, ale moim zdaniem to stylizacje zdecydowanie na plus. Czy pomysł na stylizacje to głównie inicjatywa Kingi Dudy czy projektantki? - Blisko współpracowałyśmy, wymieniałyśmy się pomysłami i uwagami. Pani Kinga zasugerowała kolor sukienki, czarne wykończenie, jak również odpowiednią długość rękawa. My dodałyśmy autorski żabot, element charakterystyczny dla marki GLAM. Kołnierzyk, krój, dół sukni są naszym pomysłem - komentuje GLAM. Mnie najbardziej cieszy fakt, że Kinga Duda postawiła na polską markę! A co wy sądzicie o sukienkach Kingi Dudy? Chcesz porównać styl Kingi Dudy z innymi córkami polskich polityków? Zajrzyj do tekstu STYLOWE CÓRKI
