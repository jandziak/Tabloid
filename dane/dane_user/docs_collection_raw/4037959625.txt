Ta nowa książeczka jest przeznaczona nie tyle dla dzieci, co dla rodziców. Dzięki niej niesforne pociechy mają zasypiać jak za dotknięciem czarodziejskiej różdżki. Treść została specjalnie skonstruowana, by działać na podświadomość. Odpowiednie komendy usypiają mózg w kilka minut. Autor książeczki, Carl-Johan Forssen Ehrlin jest szwedzkim psychologiem behawioralnym. „„Króliczek, który chce iść spać”” (oryg. „„The Rabbit Who Wants to Fall Asleep””) jest pełen psychologicznych sztuczek, które usypiają małych słuchaczy w przeciągu kilku minut. – „Są to techniki, które pomagają dziecku się zrelaksować, szybciej zasnąć i spać spokojniej każdej nocy” – zapewnia Forssen Ehrlin. Wszystko opiera się na zamieszczonych w historii podświadomych sugestiach. Dzieci wysłuchają historii o Króliku Rogerze, ale również Śpiącym Ślimaku czy Wujku Ziewaczu. Główny bohater, jak dziecko, potrzebuje iść spać. –„ Cały czas mówisz o spaniu, próbujesz rozwiązać problemy dotyczące spania i obserwujesz, jak główny bohater zasypia” – opowiada psycholog. Rodzice czytający bajkę są ponadto instruowani, by często ziewać, a zaznaczone wyrazy czytać spokojnym, powolnym głosem. Myślicie, że to dziwaczne? Być może. Ale najwyraźniej działa. Książeczka jest pierwszą wydaną własnym nakładem pozycją, która znalazła się na liście najlepiej sprzedających się książek Amazonu. Nie wszyscy jednak są zachwyceni pomysłem szwedzkiego psychologa. Imogen Wiliams w wypowiedzi dla Guardiana nazywa techniki przerażającą i złowieszczą manipulacją. Jej zdaniem historie opowiadane dziecku do poduszki nie powinny służyć jego wyłączaniu. To igranie z mózgiem. Zaręcza, że woli swoje nocne pielgrzymki w dół i w górę schodów. "Zawsze pozostaje jeszcze gin" – dodaje. Forssen Ehrlin opowiada, że wpadł na pomysł tej historii w trakcie długiej podróży, gdy uśpił swoją mamę. Wtedy zdał sobie sprawę z magii tego typu technik. Pracował nad publikacją 3 lata. Szwedzka wersja ukazała się w 2011 r., a angielska w zeszłym roku. Nie wiadomo na razie, czy pojawią się tłumaczenia na inne języki. Posłuchaj bajki czytanej przez lektora (j. angielski) 
