Szefostwo Apple zaczyna chyba pojmować, że potrzebuje mieć w ofercie tani smartfon, który pozwoliłby jej konkurować z rywalami z Chin, oferującymi produkty o znacznie przystępniejszych cenach. Chodzą bowiem słuchy, że amerykański koncern już w grudniu, wprowadzi na rynki rozwijające się, 8 GB wersję iPhone'a 5s. iPhone'y nie należą do smartfonów tanich i choć sprzedają się całkiem nieźle, to Apple zarabiałoby znacznie więcej, gdyby miało w swej ofercie modele tańsze. Na razie bowiem pieniądze sprzed nosa zgarniają jej firmy azjatyckie, które oferują produkty dorównujące możliwościami sprzętowi Apple, ale za to dostępne w bardziej atrakcyjnych cenach. Firma z Cupertino chciałaby zaistnieć w sektorze niskobudżetowych urządzeń, dlatego planuje wprowadzić na rynki rozwijające się taniego iPhone'a. Ściślej mówiąc, będzie to model 5s wyposażony w 8 GB pamięci flash, który ma być dostępny w Chinach oraz Indiach i można go będzie kupić już w grudniu tego roku. Cena na chwilę obecną nie jest jeszcze znana, jednak na pewno będzie niższa od tego, co Apple żąda za 16 GB model iPhone 5s, który aktualnie kosztuje 498 dolarów. A dodać należy, że produkt oprócz pojemności pamięci użytkowej, zachowa całą specyfikację oryginału, czyli będzie mieć procesor A7 z kooprocesorem M7 oraz ten sam wyświetlacz.
