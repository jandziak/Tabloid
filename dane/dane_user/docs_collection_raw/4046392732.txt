Do Sejmu trafił Narodowy Program Zdrowia do roku 2020, w którym rząd stawia sobie za główny cel uporanie się z problemem otyłości Polaków, informuje "Rzeczpospolita". W Polsce nadmierną masę ciała ma już 61 proc. mężczyzn i 42 proc. kobiet. Otyłych jest w sumie 17 proc. Polaków. Otyłość jest co roku przyczyną 1,5 mln pobytów w szpitalu; jej leczenie pochłania 14,5 mld zł. czyli 21 proc. budżetu na ochronę zdrowia. Polskie dzieci tyją najszybciej w Europie. W nowym programie po raz pierwszy na cel walki z otyłością przeznaczone zostaną konkretne pieniądze: 60 mln zł rocznie. Rząd zapowiada powstanie grup wsparcia dla otyłych, a także zespołów terapeutycznych pomagających rodzinom, w których problem otyłości dotyczy dwóch lub więcej osób. Więcej na www.rp.pl (bp)
