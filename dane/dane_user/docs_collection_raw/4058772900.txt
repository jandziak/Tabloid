Dwuletnia dziewczynka zginęła, a jej brat jest w krytycznym stanie po tym, jak auto, którym podróżowali, wpadło do rowu. Matka kierująca pojazdem, nie miała ważnego prawa jazdy - informuje serwis news.com.au. 20-letnia Tori Shipman jechała z dziećmi samochodem drogą szybkiego ruchu. Z nieustalonych przyczyn jej auto zjechało do rowu i uderzyło w betonowy słup. Dwuletnia dziewczynka zginęła na miejscu. Jej 11-miesięczny brat trafił do szpitala w krytycznym stanie. Shipman wyszła z wypadku praktycznie bez szwanku. Policja z Sidney prowadzi śledztwo w sprawie. Jak mówią mundurowi, na jezdni nie było śladów hamowania, a dwulatka nie była przewożona w foteliku. Shipman nie miała też ważnego prawa jazdy - straciła je kilka miesięcy wcześniej. (MM)
