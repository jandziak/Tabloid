Reprezentacja Polski koszykarzy awansowała z 15. na 14. miejsce w rankingu FIBA-Europe ogłoszonym w środę i szacującym siłę 24 drużyn na 10 dni przed rozpoczęciem 5 września mistrzostw Europy. Pierwsze miejsce zajmuje Serbia, na drugie spadła Hiszpania. Broniąca tytułu Francja, jeden z grupowych rywali Polaków, jest trzecia. Spośród pozostałych rywali Biało-Czerwonych, z którymi koszykarze trenera Mike'a Taylora zmierzą się w grupie A w Montpellier, żaden nie zajmuje wyższej pozycji. Na 16. lokatę, z pierwszej dziesiątki, spadła Finlandia. Jeszcze niżej notowane są reprezentacje: Rosji (18.), Izraela (20.) oraz Bośni i Hercegowiny (22.). W Eurobaskecie 2013 Polacy zajęli 21. pozycję. W tegorocznej kampanii przed ME Biało-Czerwoni dwukrotnie pokonali Czechy, przegrali w Rydze z Łotwą i Słowenią, w Santander ulegli Hiszpanii i wygrali z Angolą, a w Hamburgu zwyciężyli Turcję i doznali porażek z Niemcami i Łotwą. Od piątku do niedzieli w Bydgoszczy w ostatnim sprawdzianie formy przez ME Biało-Czerwoni rywalizować będą z drużynami Islandii, Belgii i Libanu. Reprezentacja Polski koszykarzy awansowała z 15. na 14. miejsce w rankingu FIBA-Europe ogłoszonym w środę i szacującym siłę 24 drużyn na 10 dni przed rozpoczęciem 5 września mistrzostw Europy. Pierwsze miejsce zajmuje Serbia, na drugie spadła Hiszpania.
