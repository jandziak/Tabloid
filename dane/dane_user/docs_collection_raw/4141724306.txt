W brzuchu jednego albatrosa znaleziono aż 200 plastikowych odpadów. Naukowcy z Uniwersytetu Kalifornijskiego ostrzegają, że jeśli ludzie nie przestaną zanieczyszczać środowiska, to w roku 2050 aż 99% ptaków morskich będzie jeść plastik. Na pewno zastanawiacie się, dlaczego ptaki jedzą odpady i czy robią to celowo. Oczywiście nie biorą go one za swój obiad. Polują na ryby i zwykle połykają go przez przypadek. Jak wiemy, ptaki są doskonałym wyznacznikiem morskiego ekosystemu, który jest w opłakanym stanie. Po oceanach swobodnie pływają zakrętki butelek, zapalniczki, plastikowe siatki i wiele innych odpadów, które pochodzą z rzek i kanalizacji. Nie jest to jednak sytuacja bez wyjścia, bo należy lepiej gospodarować odpadami. Również ludzie mogą przyczynić się do poprawienia morskiego ekosystemu. Wystarczy, że zadbają o ograniczenie plastikowych przedmiotów i zaczną segregować odpady. Proste, codzienne czynności mogą pomóc ocalić tysiące stworzeń. Australijscy naukowcy informują, że ptaki mogą mieć niewyobrażalne ilości plastiku w jelitach. Odpady mogą stanowić nawet osiem procent masy ich ciała. Wiele osób nie zdaje sobie z tego sprawy, jednak informacja ta powinna dotrzeć do wszystkich ludzi, którzy nie dbają o naturalne środowisko. Zanieczyszczenie plastikiem i innymi śmieciami negatywnie odbija się nie tylko na ptakach. Cierpią też na nim inne zwierzęta, które przypadkowo zjadają toksyczne odpady. Jeśli w ciągu najbliższych lat nic się nie zmieni, nawet na ludzi wpłynie nadmiar śmieci. Co o tym myślicie?
