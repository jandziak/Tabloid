Obecny weekend to kulminacja odpustu w Kalwarii Zebrzydowskiej. Wierni wezmą udział w procesji pogrzebu i Wniebowzięcia Najświętszej Maryi Panny. Organizatorzy szacują, że może ich być nawet sto tysięcy. Pierwszy z marszy wyruszył z Domu Matki Bożej wczoraj o 16 i dotarł do Grobu Najświętszej Maryi Panny. Procesja radosna rozpocznie się w niedzielny poranek. W sobotę, uroczystości zdominuje młodzież. Specjalnie dla nich organizowana jest droga krzyżowa i procesja światła na Wzgórzu Ukrzyżowania. Po niej, w pobliżu klasztoru ojców Bernardynów, odbędzie się koncert. Odpust zakończy niedzielna msza święta pod przewodnictwem Prefekta Kongregacji Nauki Wiary, kard. Gerharda Ludwiga Mullera. Uroczystość rozpocznie się o godz. 11.00. Utrudnienia w ruchu Najwięcej trudności czeka na przyjeżdżających w w centrum Kalwarii Zebrzydowskiej. Służby porządkowe zawiadujące ruchem na najważniejszych skrzyżowaniach będą kierowały pojazdy na pobliskie parkingi. Podjazd pod klasztor będzie niemożliwy. Już teraz miejsca parkingowe w tym rejonie są zajęte. Część z ulic zostanie wyłączona z ruchu, m.in. droga w kierunku Lanckorony. Tłoczno będzie też na drodze krajowej z Wadowic i drodze wojewódzkiej ze Skawiny. Kierowcom niebiorącym udziału w odpuście, pozostaje omijać Kalwarię zakopianką, lub przez Oświęcim i Zator. (br)
