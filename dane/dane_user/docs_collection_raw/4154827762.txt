Ponad 1 respondentów biorących udział w badaniu przeprowadzonym przez SMG/KRC i Aegis Media dla Banku Millennium planuje wzięcie kredytu na całą wartość inwestycji. Dla tej właśnie grupy klientów mamy dobrą wiadomość – przyjrzeliśmy się ofertom 16 banków, w których można otrzymać kredyt w wysokości 100% kosztów inwestycji. Najlepszej propozycji kredytowej szukaliśmy w bankach, które skłonne są udzielić kredytu klientom nie posiadającym wkładu własnego. Nasza „modelowa” rodzina mieszka w mieście powyżej 100 tys. mieszkańców i jest zainteresowana kredytem w wysokości 350 000 zł, składa się z 3 osób, a jej miesięczne dochody wynoszą 6000 zł netto, a koszty utrzymania – 800 zł. We wszystkich bankach, których oferty porównujemy w rankingu musiały spełnić jeden warunek – według ich oceny nasza „modelowa” rodzina ma zdolność kredytową pozwalającą jej na uzyskanie kredytu w wysokości wynoszącej co najmniej 350 000 zł. Podobnie jak w poprzednich miesiącach tak i teraz najlepszych kredytów szukaliśmy wśród ofert pakietowych, tj. takich w których klient w zamian za korzystniejsze warunki otrzymania kredytu hipotecznego zobowiązuje się do skorzystania z innych produktów danego banku (konta osobistego, karty kredytowej czy ubezpieczenia). Zapraszamy do zapoznania się z rankingiem! Chcesz kupić mieszkanie i brakuje Ci pieniędzy? Sprawdź najlepsze oferty kredytów hipotecznych! Czołówkę najlepszych kredytów hipotecznych w maju tworzą: Deutsche Bank, Bank Zachodni WBK i Bank Pekao SA. Ranking kredytów hipotecznych - maj 2012Poz. Nazwa banku Całkowity koszt kredytu Miesięczna rata w zł Oprocentowanie nominalne Wysokość prowizji1 Deutsche Bank 405608,27 2093,93 5,84% 0,00%2 Bank Zachodni WBK 426549,70 2107,00 5,93% 2,00%3 Bank Pekao 430230,74 2132,25 6,14% 0,00%4 Citi Handlowy 437985,02 2142,00 6,14% 0,00%5 Bank Pocztowy 444125,71 2164,12 6,29% 0,00%6 BOŚ 450156,89 2123,53 5,97% 1,50%7 PKO Bank Polski 450254,73 2086,41 (w I roku) 2170,55 (od II roku) 5,93 (w I roku) 6,31 (od II roku) 0,00%8 Getin Bank 453167,66 2206,59 5,96% 0,00%9 mBank 459355,02 2143,64 6,20% 0,00%10 MultiBank 459355,02 2143,64 6,20% 0,00%11 Kredyt Bank 471720,00 2178,00 6,35% 0,00%12 Polbank EFG 478478,74 2297,25 6,84% 0,00%13 eurobank 481772,00 2200,00 6,44% 0,00%14 Bank Millennium 494177,00 2256,00 6,69% 1,00%15 Bank BGŻ 508901,26 2228,38 6,57% 1,50%Założenia: Kredyt na 100% LTV, Kwota kredytu 350 tys. zł, waluta PLN, okres kredytowania 30 lat.  Raty równe. Prowizja oraz ewentualne inne opłaty - ubezpieczenie itp. kredytowane, proszę uwzględnić w racie. Założenia Klienci w wieku 30 lat dla rodziny 2+1 z łącznymi comiesięcznymi wpływami 6000 zł netto (umowa o pracę na czas nieokreślony, mieszkają w mieście powyżej 100 tys. mieszkańców), brak zobowiązań, koszty utrzymania 800 zł; dobra historia w BIK. Oferta z cross-sell (wykupienie dodatkowych produktów itp.). Źródło: TotalMoney.pl i banki. W zestawieniu ujęte zostały banki, które odesłały wypełnione ankiety do 15 maja 2012 r. Pierwsze miejsce w rankingu zajął Deutsche Bank. Całkowity koszt kredytu u zwycięzcy wynosi 405 608,27 zł. Zwycięzca rankingu nie pobierze od nas prowizji za udzielenie kredytu, a miesięczna rata obciąży nasz domowy budżet kwotą 2 093,93 zł. Deutsche Bank wymaga od osoby, której zaoferuje takie warunki spłaty kredytu założenia konta DB Life (przygotowanego specjalnie dla osób biorących kredyty w Deutsche Banku, kosztującego 25 zł miesięcznie), kupienia karty kredytowej i przystąpienia do produktu oszczędnościowo-inwestycyjnego z regularną składką db Inwestuj w Przyszłość (w wysokości 2 520 zł rocznie ze składką miesięczną 210 zł). Drugą pozycję zajął Bank Zachodni WBK. W jego przypadku miesięczna rata kredytu 2 107 zł, kredytowana prowizja – 2% kwoty kredytu a całkowity koszt kredytu – 426 549,70 zł. A dodatkowe produkty? Bank Zachodni WBK informuje, że warunkiem otrzymania kredytu z minimalną marżą (0,99 pp.) jest posiadanie przez kredytobiorcę dowolnego konta z wpływami nie niższymi niż 2 000 zł. Prawda, że to niewielkie wymagania? Jednocześnie jednak bank dodaje, że wysokość marży ustalana jest indywidualnie dla każdego Wnioskodawcy na podstawie analizy zdolności kredytowej i oceny ryzyka kredytowego banku. Większy remont mieszkania? Sfinansuj go kredytem hipotecznym! Porównaj najlepsze oferty! Na najniższym stopniu podium ulokował się Bank Pekao SA. W banku z żubrem w logo całkowity koszt kredytu wynosi 430 230,74 zł, a miesięczna rata – 2 132,25 zł. Podobnie jak zwycięzca rankingu, tak i Bank Pekao nie pobierze od nas prowizji za udzielenie kredytu. Cóż w zamian? W sumie niewiele – opisane powyżej warunki kredytowania dostępne są dla osób, które posiadają lub założą rachunek typu Eurokonto wraz z kartą debetową lub kredytową i będą go regularnie zasilały lub przystąpią do oferowanego przez bank ubezpieczenia nieruchomości od ognia i innych zdarzeń losowych. Ostatnią pozycję w rankingu zajął Bank BGŻ. Banki nadal prowadzą akcje promocyjne udzielanych przez siebie kredytów mieszkaniowych. Są one może mniej widoczne – a to dlatego, że nie są już emitowane reklamy w telewizji – ale nadal obowiązują! Nadal można więc liczyć na korzystne warunki kredytowania. Mimo tego, że na rynku są banki, w których można otrzymać kredyt w wysokości 100% kosztów inwestycji, warto mieć choć część wymaganego przez bank wkładu własnego. Dlaczego? Głównie i przede wszystkim z powodu na niższe koszty. Zapraszamy do poszukiwania korzystnych ofert. Pamiętajmy tylko o jednym – w przypadku wyboru kredytu hipotecznego pośpiech jest złym doradcą. 
