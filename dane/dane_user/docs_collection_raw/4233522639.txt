Piraterna Motala z Piotrem Pawlickim w składzie rozbiła Lejonen Gislaved z Rafałem Okoniewskim i Tobiaszem Musielakiem w zestawieniu 62:28 w pierwszym wtorkowym spotkaniu dwunastej rundy szwedzkiej Elitserien. Z trójki Polaków najlepiej zaprezentował się indywidualny mistrz świata juniorów. Młodszy z braci Pawlickich wygrał trzy wyścigi i zdobył jedenaście punktów z bonusem. Jego klubowy kolega z Leszna w sześciu biegach zwyciężył na koniec i zakończył zawody z dorobkiem ośmiu punktów, będąc najskuteczniejszym wśród przyjezdnych. Najgorzej wypadł Okoniewski. Żużlowiec grudziądzkiego GKM-u w trzech swoich wyścigach nie zdołał zdobyć nawet punktu. Najlepszy wśród gospodarzy był Chris Holder. Australijczyk w pięciu biegach zdobył dwanaście "oczek". Jedno mniej zapisał na swoim kocie jego rodak Darcy Ward. Piraci dzięki tej wygranej wywalczyli także punkt bonusowy za zwycięstwo w pierwszym meczu 51:39 i zrównali się punktami z pauzującą w tej rundzie Indianerną Kumla. Obie drużyny są już pewnie udziału w fazie play-off. Lwy natomiast nadal zamykają stawkę.
