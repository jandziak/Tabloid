Pracownicy polskich parków narodowych zablokowali drogę krajową numer 7 w Strzegowie pod Mławą, a w Komornikach pod Poznaniem drogę Krajową nr 5. Domagają się wyższych pensji. Protestujący przez 10 minut chodzą po pasach, potem robią półgodzinną przerwę. I tak będzie do godziny 13.00 - Przez siedem lat rządzący nie potrafili rozwiązać sprawy przyzwoitych poborów dla pracowników parków narodowych. Tracimy masę ludzi, bo nasza średnia płaca to niewiele ponad minimum które państwo ustaliło. Wielu pracowników parków bierze bezpłatne urlopy i wyjeżdża bo nie mają jak żyć. - mówił Informacyjnej Agencji Radiowej Jan Słomiany, wiceprzewodniczący Rady Krajowej Związku Leśników Polskich Parków Narodowych W Strzegowie pod Mławą tworzą się gigantyczne korki, kierowcy powinni w miarę możliwości omijać to miejsce. W Polsce są 23 parki narodowe. Ich pracownicy od wielu tat nie mieli żadnych podwyżek pensji. Oczekują, że ich wynagrodzenia wzrosną o 40 % , a nie jak proponuje rząd o 10%.
