Przedświąteczna gorączka opanowała już naprawdę wszystkich. Co zrobić jednak, gdy domowy budżet nie pozwala nam na duże szaleństwa, a chcemy, by nasi bliscy zapamiętali swoje prezenty na długo? Na wszystko są sposoby. Do kupowania prezentów warto podejść z głową. Jak łatwo na nich zaoszczędzić? Pomóż św. Mikołajowi i przygotuj listę prezentów Przygotuj listę prezentów już w domu. Przy każdym imieniu obdarowanego napisz nazwę prezentu i jego orientacyjną cenę. Podsumuj, ile cię to będzie kosztować. Jeśli kwota przekracza twój budżet, pomyśl już teraz, na czym możesz zaoszczędzić. Może twoją babcię bardziej ucieszy coś, co sama jej przygotujesz niż kolejny zestaw kosmetyków, który tylko zalegnie w łazience? A może twój chłopak oszaleje z radości, gdy upieczesz mu jego ulubione ciasto? Pamiętaj, że prezenty świąteczne wcale nie muszą być drogie, ale ważne, by były od serca.  Sprawdź ceny w internecie Zanim wybierzesz się do centrum handlowego, sprawdź ceny konkretnych produktów w internecie. Niektóre z popularnych sklepów oferują darmową dostawę. W ten sposób zaoszczędzisz nie tylko pieniądze, ale i czas. C&A promocje – kupuj taniej z Faktem Nie zostawiaj zakupów na ostatnią chwilę Nie daj się przedświątecznej gorączce i uniknij robienia zakupów na ostatnią chwilę. Zamiast w weekend, postaraj się znaleźć czas na zakupy w środku tygodnia. Może uda ci się odebrać nadgodziny i wyjść z pracy trzy godziny wcześniej? W ten sposób unikniesz tłoku w galeriach handlowych. Pamiętaj, że ceny produktów przed samymi świętami są zdecydowanie wyższe niż na kilka tygodni przed. Promocje Podczas kupowania świątecznych podarków skorzystaj z kart lojalnościowych, bonów i punktów uzbieranych w ulubionych sklepach. Nie daj się nabrać jednak na wszystkie „okazje”! Czasami za produkt, który oficjalnie dostajesz gratis, tak naprawdę musisz zapłacić. Jak uniknąć takiej wpadki? Ceny produktów sprawdzaj na bieżąco za pomocą smartfona. 
