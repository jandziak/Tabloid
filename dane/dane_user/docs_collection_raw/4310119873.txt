Lady Gaga urządziła imprezę dla obsady serialu "American Horror Story: Hotel". Impreza była niezwykła, ponieważ na cześć twórcy produkcji grozy, Ryana Murphy, i kolegów oraz koleżanek z planu, wokalistka zafarbowała basen na czerwono. W ten sposób, "krwawy" basen idealnie komponował się z klimatem "American Horror Story". Przypomnijmy, że w nadchodzącej odsłonie o podtytule "Hotel" piosenkarka wciela się we właścicielkę nawiedzonego hotelu - Elizabeth, bogaczkę, zafascynowaną sztuką, modą i ludźmi i z nikczemnym planem w zanadrzu. - Bohaterka będzie miała romanse z postaciami granymi przez Matta Bomera, Angelę Basset i Cheyennem Jacksonem - ujawnia Ryan Murphy. W obsadzie znaleźli się ponadto Sarah Paulson, Kathy Bates, Finn Wittrock, Chloe Sevigny, Denis O'Hare i Lily Rabe. Premiera "American Horror Story: Hotel" planowana jest na 7 października 2015 roku. Lady Gaga we wrześniu 2014 roku wydała z Tonym Bennettem wspólne dzieło "Cheek to Cheek". Ostatni samodzielny krążek 29-latki to "Artpop", który miał premierę 6 listopada 2013 roku.
