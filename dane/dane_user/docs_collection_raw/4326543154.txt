Sam Smith zaczął prace nad nowym albumem. Rok po premierze debiutu, wokalista zaczyna myśleć o drugim krążku. Muzyk pisze już nowe utwory. - Udało mi się już przygotować kilka dość smutnych numerów - powiedział na antenie BBC. Smith dodał, że przynajmniej jeden z utworów będzie traktować o związkach. - Muszę najpierw z kimś być, by pisać o związkach - wyjaśnił. - Przez najbliższy rok spróbuje więc całować wielu chłopaków. Jedyny na razie longplay Anglika to "In the Lonely Hour". Nagrodzona Grammy płyta miała premierę w maju 2014 roku. Smitha będzie można usłyszeć na nowym albumie Disclosure, "Caracal", który ukaże się 25 września.
