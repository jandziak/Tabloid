Co będzie jednym z największych hitów nadchodzącego sezonu? Długie kamizelki!  Jeszcze niedawno unikałyśmy kamizelek. Kojarzyły nam się z czymś staroświeckim i niemodnym. Ale w tym roku zdecydowanie śmielej zapukają do naszych szaf! Zainspiruj się razem z nami! Powiesz: kamizelka?! Zwykle „kamizelka” kojarzy nam się z puchowym czy futrzanym ocieplaczem na zimę. Lub jeszcze gorzej…  z dziadkowym bezrękawnikiem na ryby. Ale teraz kamizelka zyskuje nowe oblicze. Poznaj kamizelkę w wersji eleganckiej! Kamizelka dobra na wszystko… i do wszystkiego! Zapomniany element garderoby wraca w wielkim stylu. Niegdyś obowiązkowy element garnituru u mężczyzn, teraz modny, szykowny element damskiej garderoby. To „dodatek”, który potrafi odmienić każdą stylizację. Bowiem kamizelka sprawdzi się zarówno w stylizacjach eleganckich jak i sportowych! Jej formalny charakter już dawno został przystosowany do mody ulicznej. Jak nosić modną kamizelkę? Uczymy się od najlepszych! Zobacz jak noszą je królowe streetstyle’u. 1. Kamizelka na letnią sukienkę Najbardziej spektakularny efekt osiągniesz, jeśli maxi kamizelkę zestawisz ze zwiewną, krótką sukienką. Tak, tak. Jak widać, pozornie niepasujące do siebie elementy mogą wyglądać razem perfekcyjnie! Mnie szczególnie urzeka  niebanalny zestaw Caroline Issy. Żółta kamizelka w połączeniu z pastelową, różową sukienką to absolutny strzał w dziesiątkę. To moja inspiracja numer 1 na najbliższe tygodnie! 2. Kamizelka na białą koszulę Maxi kamizelka świetnie komponuje się także z elegancką, białą koszulą, którą ma w swojej szafie każda z nas! W takich zestawieniach kamizelka doskonale zastępuje żakiet! Doda lekkości i luzu biurowej stylizacji. Poczuj się modnie i stylowo nawet w pracy! 3. Kamizelka w roli głównej - jako sukienka! Biurowy look z kamizelką nie do końca cię przekonuje? No to może postaw na wersję sexy – kamizelka jako sukienka! Jeśli kamizelka odsłania zbyt wiele – z pomocą spieszą letnie, krótkie szorty i proste t-shirty. Do takiego zestawu koniecznie dobieramy szpilki! Nic tak nie zdobi kobiecej nogi jak wysoki obcas. 4. Elegancja przede wszystkim Kamizelka razem ze spodniami z tego samego materiału tworzy nową wersję garnituru. Taki casualowy garnitur jest jeszcze bardziej trendy niż klasyczny zestaw: żakiet plus chinosy! W tym przypadku najlepiej sprawdzają się modele smokingowe z guzikami. 5. Kamizelka w wersji casual Fankom luźnego, bardziej nonszalanckiego stylu proponujemy połączenie kamizelki ze zwykłym t-shirtem i dżinsami! Prosto, niezobowiązująco, a jednak zachwyca. Złota rada: Masz w swojej szafie stary płaszcz, który od dawna nie ujrzał światła dziennego? Obetnij jego rękawy - w ten sposób uzyskasz pożądaną, modną kamizelkę. Warto, ponieważ dzięki jednej kamizelce możemy uzyskać cały szereg ciekawych stylizacji. To ona będzie rządzić tej jesieni. Ja już oszalałam na punkcie kamizelek. A ty? Jak tobie podoba się ten trend?
