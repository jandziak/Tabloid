Trzy osoby podejrzane o kradzież w w Krapkowicach są już w rękach policji. 27 i 34-latek dokonali włamania do jednego z domów w centrum miejscowości. Skradzionymi pieniędzmi nie cieszyli się jednak długo, chwilę później pieniądze zabrała im bowiem znajoma - poinformowała Komenda Wojewódzka Policji w Opolu. Do włamania doszło w sobotę. Sprawcy dostali się do domu przez drzwi, których zapomnieli zamknąć właściciele posesji. Złodzieje ukradli m.in dokumenty, karty bankomatowe i pieniądze. Poszkodowana rodzina wyceniła swoje straty na 3500 zł. Policjanci szybko ustalili sprawców. Zatrzymano 27-latka z Gogolina oraz 34-latka ze Zdzieszowic, obaj przyznali się do winy. Policjanci ustalili także, że chwilę po włamaniu skradzione 2500 zł zabrała im 45-letnia znajoma, mieszkanka Zdzieszowic. Kobieta również usłyszała zarzuty. Całej trójce za kradzież grozi do 5 lat pozbawienia wolności. (do)
