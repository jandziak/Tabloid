Mira Sorvino 20 lat temu zachwyciła wszystkich rolą Lindy w filmie "Jej wysokość Afrodyta" Woody'ego Allena. Za tę kreację otrzymała Oscara, Złoty Glob i kilka innych nagród. Teraz jest matką czwórki dzieci i nie przypomina już dawnej piękności. Daily Mail" opublikował materiał, w którym widać zmęczoną 47-letnią Mirę Sorvino. Aktorka wybrała się z trzyletnią córką Lucią na zakupy. Sorvino jest bez makijażu i w ubraniu, które znacznie odbiega od tych, które widujemy na czerwonym dywanie. Na zdjęciach trudno rozpoznać niegdysiejszą ślicznotkę. W 1995 r. 27-letnia Sorvino powaliła wszystkich na kolana rewelacyjną rolą prostytutki w "Jej wysokości Afrodyta", komedii Woody'ego Allena. Spadł na nią deszcz nagród i wydawało się, że w Hollywood narodziła się nowa gwiazda. Niestety, nigdy już nie było tak dobrze. Nie zagościła na stałe w aktorskiej pierwszej lidze Hollywood, rzadko można ją oglądać w czołowych produkcjach. A od kilku lat skupia się głównie na roli matki. W 2004 r. wyszła za Christophera Backusa, para doczekała się czwórki dzieci. Córki Mattea i Lucia mają odpowiednio 11 i 3 lata, są jeszcze 9-letni Johnny Christopher i 6-letni Holden Paul. - Jestem przeszczęśliwa z moją rodziną, szczególną radość dają mi dzieci. Dzieci uczyniły rewolucję w moim sercu, są dla mnie wszystkim. Teraz dla mnie najważniejszą rolą jest bycie matką - mówiła niedawno w jednym z wywiadów. Zobacz także:
