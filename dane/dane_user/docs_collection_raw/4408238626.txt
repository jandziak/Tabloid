Instytut Meteorologii i Gospodarki Wodnej ostrzega przed kolejną falą upałów. W ciągu najbliższych trzech dni temperatura ma sięgać powyżej 30 stopni Celsjusza, a miejscami wyniesie nawet 35 stopni! Przez Polskę przechodzi kolejna fala upałów. Instytut Meteorologii i Gospodarki Wodnej wydał ostrzeżenie najwyższego, trzeciego stopnia zagrożenia dla województw: świętokrzyskiego, podkarpackiego, małopolskiego i śląskiego. W niedzielę temperatura wyniesie w tych regionach powyżej 30 stopni Celsjusza. Jeszcze cieplej będzie w poniedziałek. W Katowicach, Krakowie i Rzeszowie słupki sięgną nawet do 35 stopni! Ulgę odczujemy dopiero w nocy, kiedy temperatura spadnie do nawet 14 stopni. Jedynie odrobinę chłodniej w ciągu dnia będzie w innych częściach Polski. Najniższą temperaturę – około 25 stopni – odnotują Pomorze i Suwałki. Wysokie temperatury utrzymają się w niemal całym kraju do wtorku. We wtorek przez całą Polskę przejdą burze – prognozuje IMGW. Ochłodzenie ma nadejść dopiero w środę. Wtedy temperatura spadnie o 10 kresek i nie powinna przekroczyć 24 stopni. W całym kraju przewidywany jest deszcz i miejscowe burze. Susza w Polsce: 
