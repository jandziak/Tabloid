Jeśli nie zajmujesz się profesjonalnie finansami to wybór właściwej oferty kredytowej może przysporzyć nie lada problemów. Jak wybrać dobrą ofertę i później swojej decyzji nie żałować? Pomocna w tym zakresie może okazać się znajomość jeszcze gorącego – jak piasek na plaży – rankingu najkorzystniejszych propozycji kredytowych, jakie udostępnia aktualnie 21 banków działających na polskim rynku. O tym gdzie szybko i tanio pożyczyć na sfinansowanie swoich planów, marzeń albo po prostu po to by podreperować stan domowego budżetu dowiemy się z lipcowego rankingu kredytów gotówkowych opracowanego przez TotalMoney.pl. Z danych zawartych w najnowszym raporcie „Kredyt Trendy" Biura Informacji Kredytowej wynika, że mimo braku zdecydowanego letniego wzrostu  sprzedaży kredytów gotówkowych na rynku wciąż jest to czas wzmożonej konsumpcji. Nie wszyscy mogą pozwolić sobie na komfort sfinansowania letnich wydatków nie korzystając z pożyczek bankowych. Dlatego też mamy nadzieję, że nasze oprocentowanie okaże się pomocny i pozwoli skuteczniej i szybciej wybrać właściwą, czyli możliwie najtańszą ofertę kredytową dostępną obecnie na rynku. Porównaj online kredyty gotówkowe i wybierz ten z najniższą ratą! W dobie czasów, gdy konta są za zero, na transakcjach dokonywanych kartą można dodatkowo zarobić a walka na rynku kredytów hipotecznych powoduje, że banki podczas promocji ograniczają swoje marże do minimum, jedynie na pożyczkach gotówkowych mogą podreperować swoje wyniki finansowe. Stąd tak wiele środków banki pompują w kampanie reklamowe z wykorzystaniem celebrytów (m.in. Piotr Adamczyk w reklamie eurobanku czy Chuck Norris w BZ WBK), organizują konkursy z atrakcyjnymi nagrodami do wygrania (Kredyt Bank kusi wycieczką na Sycylię), a przede wszystkim oferują atrakcyjne warunki cenowe. Gdzie jednak dostaniemy najlepszą ofertę? My to sprawdziliśmy! Przygotowując scenariusz porównawczy dla sprawdzenia ofert bankowych pożyczek przyjęliśmy założenie, że osoba ubiegająca się o kredyt jest zainteresowana jest kwotą 3 000 zł „na rękę", a zobowiązanie zamierza spłacić w 12 miesięcznych ratach. Nasz klient zarabia miesięcznie 2 587 zł netto, nie posiada konta osobistego w danym banku i nie zamierza go przy okazji brania kredytu otwierać. Warto w tym miejscu zaznaczyć, że analizując poszczególne oferty kredytowe nie należy sugerować się tylko niskim oprocentowaniem nominalnym albo zredukowaną stawką prowizji za ich udzielenie. Propozycje pożyczek z różnych banków należy przeanalizować kompleksowo, czyli przez pryzmat wszystkich opłat i kosztów jakie zobowiązany jest ponieść klient. Która oferta jest z tego punktu widzenia najatrakcyjniejsza? Nie trzymając dłużej nikogo w niepewności poniżej prezentujemy wyniki naszego opracowania. Gdzie pożyczka mówi: weź mnie tu i teraz?! Zdecydowanym laureatem prestiżowego pierwszego miejsca naszego rankingu (tak jak w poprzednich dwóch miesiącach) jest Getin Bank. Dla tej oferty  całkowita kwota do zapłaty wynosi  poniżej 3 100 zł i bezsprzecznie jest najniższa spośród wszystkich badanych instytucji udzielających pożyczek!  Wysokość miesięcznej raty tym bardziej musi być kusząca, gdyż wynosi 258 zł! Tak niska cena produktu jest możliwa dzięki zerowej prowizji i oprocentowaniu wynoszącemu tylko 6,09%! Warto jednak w tym miejscu zaznaczyć, że propozycja Getin Banku udostępniona w ramach promocji „Wyprzedaż kredytów gotówkowych" obowiązuje wyłącznie do końca lipca, a najważniejsze w niej jest to, że skutkuje obniżką oprocentowania aż o  30% w porównaniu do standardowej oferty kredytowej tego banku. Nie mam jednak róży bez kolców - przedmiotowa oferta została dość istotnie ograniczona - spłaty kredytu nie można rozłożyć na więcej niż  48 rat. Tuż za zwycięzcą uplasował się BZ WBK,  gdzie oprocentowanie kredytu wynosi zaledwie 7,99%, zaś stosunkowo wysoką, bo 5%, prowizję rekomenduje brak wymagalnego pakietu ubezpieczeniowego. Całkowita kwota do zapłaty jest o blisko 200 zł wyższa niż w Getin Banku, zaś rata jest tylko o 5 zł droższa, bo wynosi 263 zł. Na najniższym stopniu podium w lipcowym rankingu znalazła się oferta Meritum Banku. Stawka prowizji wynosi 4% a oprocentowanie tylko 9,9% - dzięki czemu rata jest bardzo atrakcyjna, bo wynosi 274 zł, a całkowita kwota do zapłaty jest tylko o kilkadziesiąt groszy wyższa niż w BZ WBK. Wspomnieć też wypada o promowanej obecnie ofercie kredytowej eurobanku. Biorąc pod uwagę kolejne bankructwa biur podróży, nader aktualny jest jej przekaz promocyjny - najlepiej wziąć sprawdzony kredyt gotówkowy z niską ratą i pozwolić sobie na naprawdę udany urlop! Rozpiętość cenowa pomiędzy ofertami z czołówki, a tymi z dołu rankingu jest bardzo wyraźna. Wynika z niej wprost, że w ciągu całego okresu spłaty można zaoszczędzić aż 600 zł (1/6 pożyczanej kwoty) wskutek decyzji o wyborze właściwej propozycjiNie trzeba więc chyba nikogo bardziej zachęcać, że warto się o te pieniądze pofatygować i wybrać właściwie... Ranking kredytów gotówkowych - lipiec 2012 Lp. Nazwa banku Miesięczna rata RRSO Prowizja Całkowita kwota do zapłaty przez konsumenta1 Getin Bank 258,32 zł 6,24% 0,00% 3 099,84 zł2 Bank Zachodni WBK 262,98 zł 14,81% 5,00% 3 282,98 zł3 Meritum Bank 273,61 zł 18,39% 4,00% 3 283,30 zł4 Polbank EFG 274,74 zł 19,23% 3,00% 3 296,68 zł5 Bank Pocztowy 275,00 zł 19,94% 3,00% 3 306,00 zł6 ING Bank Śląski 277,29 zł 21,38% 0,00% 3 327,48 zł7 PKO Bank Polski 277,63 zł 21,71% 5,00% 3 331,56 zł8 Deutsche Bank 279,13 zł 22,82% 2,50% 3 349,56 zł9 Kredyt Bank 279,46 zł 23,14% 4,00% 3 355,13 zł10 BNP Paribas Bank Polska 287,78 zł 29,43% 2,99% 3 363,69 zł11 Bank BPH 281,04 zł 24,59% 2,50% 3 372,51 zł12 Citi Handlowy 281,00 zł 37,87% 5,00% 3 376,26 zł13 BOŚ 281,39 zł 24,89% 3,00% 3 376,72 zł14 eurobank 283,54 zł 26,6% 5,00% 3 402,46 zł15 Raiffeisen Bank 283,54 zł 26,46% 0,00% 3 402,76 zł16 Nordea 272,18 zł 29,13% 5,00% 3 416,13 zł17 Bank Millennium 285,61 zł 28,48% 5,00% 3 427,30 zł18 Credit Agricole Bank 290,28 zł 32,36% 5,00% 3 483,36 zł19 mBank 280,98 zł 24,57% 3,00% 3 541,46 zł20 MultiBank 287,54 zł 30,2% 5,00% 3 634,43 zł21 BGŻ 297,08 zł 38,64% 5,00% 3 722,89 złZałożenia: kwota kredytu 3 tys. zł ("na rękę"), waluta: PLN, okres spłaty 12 miesięcy.  Raty równe. Klient: zarabia miesięcznie 2587 zł netto, jest zatrudniony są na podstawie umowy o pracę na czas nieokreślony). Jego obowiązkowe miesięczne opłaty (koszt utrzymania) wynoszą 800 zł. Klient nie posiada innych zobowiązań (te, które posiadał spłacał terminowo). Klient zewnętrzny (nie posiada konta osobistego w danym banku i nie chce go zakładać!).  W zestawieniu ujęte zostały banki, które odesłały wypełnione ankiety do 17 lipca 2012 r. Poszukiwacze okazji na pewno nie zawiodą się wybierając się w tym miesiącu po pożyczkę do któregoś z banków, które uplasowały się w czołówce zestawienia. Warto jednak uważnie analizować oferty, które banki promują, gdyż może okazać się - jak np. w ofercie kredytowej PKO BP  - że aby uzyskać korzystne finansowanie należy ustanowić zabezpieczenie spłaty na lokacie. Szukasz gotówki na wakacyjny wyjazd?  Sprawdź gdzie otrzymasz najtańszy kredyt! Wakacyjny okres sprzyja zwiększonym wydatkom - jak zawsze jednak należy zachować umiar i pożyczać dokładnie tyle, ile potrzebujemy, a nie zadłużać się do granic naszych finansowych możliwości. Warto w tym miejscu przypomnieć, że jeśli w tzw. międzyczasie będziemy dysponowali większą gotówką bezkosztowo możemy częściowo a nawet całkowicie spłacić nasze zobowiązanie przed terminem - zapłacimy wówczas odsetki tylko za okres do dnia spłaty, zaś w przypadku oferty kredytowej z ubezpieczeniem - otrzymamy zwrot składki za niewykorzystany okres ochronny!
