Wczoraj wieczorem - niedaleko Jedwabnego - 25-latek kierujący audi stracił panowanie nad pojazdem i uderzył w drzewo. Mężczyzna zginął na miejscu, a pasażerka trafiła do szpitala - informuje policja. Wypadek miał miejsce na jednej z dróg powiatowych w gminie Jedwabne. Policja wstępnie ustaliła, że kierujący audi najprawdopodobniej nie dostosował prędkości do warunków na drodze, stracił panowanie nad pojazdem i zjechał na pobocze, gdzie lewym bokiem auta uderzył w drzewo. Mężczyzna zginął na miejscu, a jego 25-letnia pasażerka z poważnymi obrażeniami trafiła do szpitala. Funkcjonariusze ustalili, że 25-latek miał cofnięte uprawnienia do kierowania pojazdami. Teraz okoliczności i przyczyny tego tragicznego wypadku wyjaśniają łomżyńscy policjanci" - czytamy na stronie Podlaska.policja.gov.pl. (ks)
