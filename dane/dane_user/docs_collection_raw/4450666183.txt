Kilka godzin trwało usuwanie awarii systemu biletowego PEKA. Od rana nie działały czytniki kart w tramwajach. Awaria sparaliżowała też działanie systemu informacji pasażerskiej i Wirtualnego Monitora. – „Po intensywnych pracach naprawczych poranne problemy techniczne z systemem PEKA w tramwajach zostały usunięte. Można zatem już opłacać przejazdy z tPortmonetki na karcie PEKA, aktywować bilet zakupiony przez Internet oraz sprawdzać stan karty w czytnikach znajdujących się w tramwajach” – tłumaczy Bartosz Trzebiatowski z poznańskiego Zarządu Transportu Miejskiego.Piątkowa awaria sparaliżowała nie tylko część systemu odpowiedzialną za bilety. W tramwajach nie działał system informacji pasażerskiej, a na przystankach elektroniczne tablice informacyjne z rozkładem jazdy. Nawet Wirtualny Monitor, w którym można sprawdzić opóźnienia, przestał pokazywać przyjazdy tramwajów. Problemów nie było w autobusach.– „Natychmiast po stwierdzeniu problemów technicznych podjęto intensywne prace nad ich usunięciem. Pasażerów przepraszamy za niedogodności” – mówi Trzebiatowski.
