Tego drinka przygotujesz w zaledwie 10 minut. Kiedy rozpoczniesz od niego randkę, możesz być pewna efektów. Rozkochasz w sobie partnera. Poznaj prosty przepis na kruszon z białego wina. Planujecie romantyczny wieczór tylko we dwoje? To idealny pomysł na spędzenie walentynek, jeśli liczysz na coś więcej lub żyjesz w stałym związku i nie musisz koniecznie tego dnia zjeść kolacji w restauracji. Aby należycie uczcić święto zakochanych, warto jednak zadbać o atmosferę. Najlepiej podgrzejesz ją odpowiednim, rozpalającym zmysły drinkiem. Wypróbuj kruszon z białego wina! Potrzebujesz: - 2 lampki wytrawnego białego wina - 3 cytryny - świeżego imbiru - zielonego ogórka - cukru trzcinowego Sposób przygotowania: Wyciśnij sok z dwóch cytryn i przelej do wybranych przez siebie szklanek – możesz wykorzystać do tego kieliszki do wina lub wysokie szklanki. Uzupełnij szklanki białym winem i dodaj plasterki cytryny. Dodaj też odrobinę cukru trzcinowego do smaku oraz kilka cienkich plasterków imbiru. Umyj ogórka i również dołóż kilka plasterków do każdej szklanki. 
