31-letnia Avril Lavigne ogłosiła oficjalnie na swoim profilu na Instagramie, że rozstaje się ze swoim mężem Chadem Kroegerem. To już drugie nieudane małżeństwo kanadyjskiej piosenkarki pop-rockowej. Avril Lavigne to także gitarzystka, autorka tekstów, kompozytorka, producentka muzyczna, a także projektanka mody, filantropka i aktorka. Pomimo wielu talentów, w życiu prywatnym gwiazda nie ma jak dotąd wiele szczęścia. Właśnie zakończył się jej drugi związek małżeński i to zaledwie dwa lata po ślubie. Z ciężkim sercem Chad i ja ogłaszamy dziś naszą separację. Stworzyliśmy w małżeństwie i muzyce wiele niezapomnianych chwil. Jesteśmy, i zawsze będziemy, najlepszymi przyjaciółmi i zawsze będziemy się o siebie troszczyć. Rodzinie, przyjaciołom i fanom szczerze dziękujemy za wsparcie" - napisała Avril na swoim Instagramie. Avril Lavigne i 40-letni rockman Chad Kroeger pobrali się w lipcu 2013 roku w Kanadzie. Para ostatnio borykała się z kłopotami zdrowotnymi. W kwietniu na łamach "People" Lavigne wyjawiła, że walczy z boreliozą. Z kolei Kroeger miał usuniętą cystę ze strun głosowych i musiał anulować swoje tournee. Z pierwszym mężem, Deryckiem Whibley'em, Avril rozstała się w 2009. Post Avril Lavigne informujący o rozstaniu pary:
