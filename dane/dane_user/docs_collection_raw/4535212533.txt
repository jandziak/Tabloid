To już końcówka tropikalnych upałów. Jeszcze w niedzielę i poniedziałek słupki pokażą powyżej 30 stopni Celsjusza, ale od wtorku zmiana pogody. Uwaga na gwałtowne burze i nawałnice Polska będzie w obszarze płytkiej zatoki niżowej z układem frontów atmosferycznych. Przeważająca część kraju pozostanie w zwrotnikowym powietrzu, jedynie nad północno-wschodnią część kraju, ze wschodu, będzie napływać chłodniejsze i bardziej suche powietrze kontynentalne. Ciśnienie w Warszawie w południe wyniesie 998 hPa i będzie powoli rosło. W niedzielę na obszarze od Lubelszczyzny i Mazowsza po Warmię, Mazury i Podlasie zachmurzenie małe, miejscami umiarkowane. Na pozostałym obszarze kraju zachmurzenie umiarkowane i duże, miejscami przelotne opady deszczu i burze, lokalnie grad. Prognozowana wysokość opadów burzowych do 40 mm. Temperatura maksymalna przeważnie od 28 do 33 st., na północnym wschodzie i nad morzem chłodniej, od 25 do 28 st. Wiatr słaby, na wybrzeżu umiarkowany, miejscami dość silny, z kierunków wschodnich. W rejonach burz porywy wiatru do 90 km/h. W nocy z niedzieli na poniedziałek na obszarze od Lubelszczyzny i Mazowsza po Warmię, Mazury i Podlasie zachmurzenie małe, miejscami umiarkowane. Na pozostałym obszarze kraju zachmurzenie umiarkowane i duże, miejscami przelotne opady deszczu i burze. Prognozowana wysokość opadów burzowych do 40 mm. Temperatura minimalna na przeważającym obszarze od 16 do 21 st., jedynie na północnym wschodzie niższa, od 10 do 15 st. Wiatr słaby, na wybrzeżu umiarkowany, miejscami dość silny, z kierunków wschodnich. W rejonach burz porywy wiatru do 70 km/h. W poniedziałek na zachodzie, w centrum i na południu zachmurzenie umiarkowane i duże, miejscami przelotne opady deszczu i burze, na południu możliwy grad. Na pozostałym obszarze kraju zachmurzenie małe i umiarkowane. Temperatura maksymalna przeważnie od 26 do 29 st., na północnym wschodzie, na zachodnim Pomorzu i w kotlinach górskich chłodniej, od 23 do 26 st. Wiatr słaby i umiarkowany, na wschodnim wybrzeżu okresami dość silny, w porywach do 60 km/h, z kierunków wschodnich. W rejonach burz porywy wiatru do 70 km/h. 
