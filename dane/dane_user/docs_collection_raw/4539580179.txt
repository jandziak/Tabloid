Mleko wspomaga czy rujnuje zdrowie? Najnowsze badania sugerują, że jednak lepiej mleka nie pić. Jego obecność w diecie może bowiem osłabić kości. Czyżby popularne niegdyś powiedzenie "Pij mleko, będziesz kaleką" znów było aktualne? W mleku upatrywano przyczynę już wielu chorób i dolegliwości, włączając w to zaparcia, choroby układu krążenia, alergie, a nawet nowotwory (przeciwnicy spożywania tego napoju znają zapewne książkę zatytułowaną "Mleko - cichy morderca" hinduskiego autora Nanda Kishore Sharmy). Najnowsze badania sugerują kolejną - niekorzystny wpływ mleka na stan kości, szczególnie u kobiet. Taki wniosek płynie z trwających 20 lat obserwacji prowadzonych przez naukowców szwedzkiego Uniwersytet w Uppsali. Uczeni zalecają jednak "ostrożną interpretację" wyników prowadzonych przez nich badań. Jednak nie tylko szwedzkie badania poddają w wątpliwość stwierdzenie jakoby mleko wzmacniało kościec. Wcześniejsze analizy wykazały, że picie mleka nie wpływa na ich wzmocnienie, zaś pediatra David Ludwig twierdzi wręcz, że częstość złamań kości wydaje się niższa w społeczeństwach, w których nie spożywa się mleka, a zapotrzebowanie na wapń zaspokaja się, jedząc inne produkty (dobrymi źródłami wapnia są m.in. migdały, orzechy, figi, kapusta włoska, brukselka, jarmuż, sardynki). Inni badacze zaprzeczają natomiast, że mleko wypłukuje z kości wapń i w ten sposób je osłabia. Kontrowersji więc nie brakuje. A wy jak uważacie - mleko jest zdrowe czy lepiej z niego zrezygnować?
