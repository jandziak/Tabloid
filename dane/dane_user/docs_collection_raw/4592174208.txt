Dzisiaj od rana złotówka osłabia się do głównych walut: dolara amerykańskiego i funta szterlinga. Pary złotówkowe kontynuują tym samym piątkowe odbicie, które w dalszym ciągu wygląda jedynie na korektę fali spadkowej z początku września. USD/PLN Notowania USD/PLN kontynuują dzisiaj od rana odbicie wykształcone w piątek po południu, po tym jak kurs obronił78,6% zniesienie fali wzrostowej z 24 sierpnia (poziom 3,6558). Odbicie to wygląda póki co jedynie na korektę ruchu w dół z 4 sierpnia, którego zniosło nieco ponad 38,2%. Minimalny modelowy zasięg korekty został tym samym osiągnięty (3,72). Obecnie kurs testuje strefę oporów kształtowaną przez linie trendu spadkowego: z genezą 4 i 8 września oraz lokalne maksima z minionej środy, a także 78,6% zniesienie fali spadkowej z 16 września (patrz wykres). Pokonanie tej strefy oporów (3,72 – 3,7280) otworzy drogę przynajmniej do strefy 3,7430 – 3,7530 (patrz wykres). EUR/PLN Kurs EUR/PLN po raz kolejny testował dziś rano dolne ograniczenie trendu bocznego budującego się od 24 sierpnia(patrz wykres). Ograniczenie to udało mu się naruszyć, ale ruch w dół zatrzymał się już na poziomie 50% zniesienia sekwencji wzrostowej z 17 lipca (4,18). Obrona tego wsparcia skutkowała odbiciem i kurs wrócił do wnętrza średnioterminowej konsolidacji. W związku z tym sytuacja techniczna tej pary pozostaje niezmieniona. Zejście poniżej poziomu 4,18 pozwoliłoby na pogłębienie spadkowego ruchu korekcyjnego przynajmniej do poziomów 4,1544 – 4,1605 (61,8% całej sekwencji wzrostowej z 17 lipca i dołek z 18 sierpnia).
