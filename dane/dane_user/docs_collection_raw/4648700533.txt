Do sieci trafił kolejny zwiastun serialu "Billions" z Paulem Giamattim i Damianem Lewisem w rolach głównych. Lewis wciela się w podejrzanego miliardera Bobby'ego Axelroda, który dorobił się na funduszach hedgingowych. Na ślad jego przekrętów trafia prokurator generalny USA Chuck Rhoades (Giamatti). Konflikt jest nieunikniony, tym bardziej, że obaj mężczyźni są niezwykle ambitni. Obaj mają też wysoko postawionych przyjaciół w świecie polityki i finansjery. Stacja Showtime zamówiła 12 odcinków. Za kamerą pierwszego epizodu stanie Neil Burger ("Iluzjonista", "Jestem Bogiem", "Niezgodna"). Za scenariusz i produkcję odpowiadają Brian Koppelman i David Levien. W obsadzie znaleźli się także Malin ?kerman, Magiie Siff, Toby Leonard Moore, David Costabile i Condola Rasha. Premiera została wyznaczona na 17 stycznia.
