Pod koniec sierpnia, w Bytowie doszło do brutalnego zabójstwa. W jednym z mieszkań znaleziono ciało 48-letniej kobiety z podciętym gardłem. Makabrycznego odkrycia dokonał syn ofiary, natomiast mąż denatki rozpłynął się w powietrzu. Przez blisko tydzień trwały jego poszukiwania. W sobotę bytowska policja poinformowała, że w lesie (niedaleko Borzytuchomia) znaleziono wiszące zwłoki mężczyzny. W intensywnych poszukiwaniach męża zamordowanej bytowianki brali udział policjanci oraz strażacy. Jednak, jak donosi portal gp24.pl, to jasnowidz z Człuchowa przyczynił się do zlokalizowania ciała samobójcy. Zespół najpierw natknął się na samochód poszukiwanego mężczyzny, który znajdował się w lesie, w gminie Kolczygłowy. Po kilku dniach, niedaleko Borzytuchomia, natrafiono na wiszące na drzewie zwłoki męża zamordowanej kobiety.  Policja zabezpieczyła ciało samobójcy, w celu przeprowadzenia sekcji zwłok. Trwa dalsze wyjaśnianie okoliczności zdarzenia. Desperat siedział na parapecie i pił piwo. FILM: 
