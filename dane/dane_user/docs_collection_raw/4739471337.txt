W sieci można już posłuchać piosenki, którą popełnili wspólnie znany z Wu-Tang Clan Ghostface Killah oraz DOOM. Nagranie ukazało się pod szyldem DOOMSTARKS. Na razie nie wiadomo, czy numer o tytule "Lively Hood" znajdzie się na zapowiadanym parę miesięcy temu przez Ghostface Killah wspólnym albumie obu twórców. Piosenka powstała na zamówienie stacji Adult Swim w ramach akcji Adult Swim Singles. Można jej posłuchać w podanym poniżej linku. Wkrótce piosenka ma się ukazać na winylowej siedmiocalówce I będzie można ją zamówić za pośrednictwem strony DOOM-a. Na razie nie wiadomo, kiedy można się spodziewać albumu projektu DOOMSTARKS. Ghostface Killah zapowiadał parę miesięcy temu, że powinno to się stać jeszcze w 2015 roku. (np)
