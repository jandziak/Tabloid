Znane są już wyniki wczorajszego referendum dla poszczególnych województw. Znaczna przewaga odpowiedzi "tak" na pytania o jednomandatowe okręgi wyborcze i rozstrzyganie wątpliwości na korzyść podatnika; zdecydowane "nie" dla finansowania partii z budżetu państwa. W okręgu wrocławskim frekwencja wyniosła 9,62 proc. W okręgu wrocławskim wprowadzenie jednomandatowych okręgów wyborczych w wyborach do Sejmu poparło w regionie 72,75 proc. głosujących. Za utrzymaniem dotychczasowego sposobu finansowania partii politycznych z budżetu państwa opowiedziało się 20,29 proc.; przeciw było 79,70 proc. Na ostatnie z pytań dotyczące wprowadzeniem zasady ogólnej rozstrzygania wątpliwości, co do wykładni przepisów prawa podatkowego na "tak" głosowało 95,22 proc. uczestników referendum. W okręgu legnickim frekwencja wyniosła 7,33 proc. Na pytanie o wprowadzenie jednomandatowych okręgów wyborczych w wyborach do Sejmu pozytywnie odpowiedziało 81,90 proc. głosujących. Za utrzymaniem dotychczasowego sposobu finansowania partii politycznych z budżetu państwa opowiedziało się 14,81 proc. głosujących, a przeciw było 85,18 proc. Na trzecie pytanie, na "tak" zagłosowało 94, 74 proc. W okręgu jeleniogórskim frekwencja wyniosła 7,48 proc. Wprowadzenie jednomandatowych okręgów wyborczych w wyborach do Sejmu poparło 80,90 proc. głosujących. Za utrzymaniem dotychczasowego sposobu finansowania partii politycznych z budżetu państwa opowiedziało się 15,20 proc. głosujących; przeciw było 84,79 proc. Na ostatnie z pytań na "tak" głosowało 94,18 proc. Po co referendum? Referendum w sprawie jednomandatowych okręgów wyborczych, finansowania partii i zasady dotyczącej prawa podatkowego zaproponował prezydent Bronisław Komorowski dzień po pierwszej turze wyborów. Wprowadzenie JOW-ów było głównym hasłem kandydata na prezydenta, Pawła Kukiza, który w pierwszej turze wyborów zdobył 20,8 proc. głosów. Głos można było oddać wczoraj w ponad 27 tys. lokali wyborczych. Za granicą utworzono 189 obwodów głosowania. Wydano ponad 21 tys. zaświadczeń o prawie do głosowania. Pakiety referendalne zostały wysłane w kraju do blisko 1,5 tys. osób, za granicą – prawie 4 tys. (MWL)
