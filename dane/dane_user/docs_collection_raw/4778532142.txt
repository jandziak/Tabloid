Kate Hudson zastąpiła Rebel Wilson w pracy przy dubbingu animacji "Kung Fu Panda 3". W nowej odsłonie puszysty Po i jego towarzysze zmagać będą się m.in. z nadprzyrodzonymi siłami. Waleczny miś pozna też swego prawdziwego tatę. W anglojęzycznej obsadzie znaleźli się ponownie Jack Black, Angelina Jolie, Seth Rogen i Dustin Hoffman. Ostatnio dołączyli do nich J.K. Simmons i Bryan Cranston. Rebel Wilson miała użyczyć głosu Mei Mei, szalonej pandzie tańczącej ze wstążkami, która ma romantyczną obsesję na punkcie Po. Ze względu jednak na inne zobowiązania aktorka wycofała się z produkcji, a jej miejsce zajęła Kate Hudson. Za reżyserię odpowiadają Jennifer Yuh i Alessandro Carloni. Kung Fu Panda 3" trafi do kin 29 stycznia 2016 roku. Przypomnijmy, że pierwsze dwa filmu z wytwórni DreamWorks Animation trafiły do kin w 2008 i 2011 roku. Obie produkcje przyniosły 1,3 miliarda dolarów dochodu. Hudson ostatnio wystąpiła w filmie "Rock the Kasbah".
