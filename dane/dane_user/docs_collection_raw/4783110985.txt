Niemcy grożą zamknięciem granic. Wszystko dlatego, że państwa UE nie respektują zasad przyjmowania imigrantów. Do Europy mogą wrócić kontrole na granicach. Od dawna mówi się o tym, że Unia nie ma prawdziwej polityki azylowej. Państwo, które pozwala uchodźcom na przekroczenie granicy, powinno rozpatrzyć też ich podanie o azyl. W tym czasie imigranci muszą przebywać na terenie tego kraju. Jak podaje portal Forsal.pl, wielu uchodźców korzysta z tego, że w Europie jest strefa Schengen. Kiedy tylko nadarzy się okazja, wyjeżdżają do krajów bardziej rozwiniętych.  Niemcy ostrzegają, że jeśli taka sytuacja będzie się powtarzać, wprowadzą kontrole na granicach. – „Niemcy nie mogą przyjąć 40 proc. wszystkich uchodźców, którzy chcą się dostać na terytorium Unii Europejskiej” – zaznaczył Thomas de Maiziere, niemiecki Minister Spraw Wewnętrznych. I tak zobowiązali się do pomocy. W tym roku mogą przyjąć 4 razy więcej uchodźców niż w poprzednim, aż 800 tysięcy. Niemieccy politycy partii chrześcijańsko-demokratycznych już od pewnego czasu wnioskują o zaostrzenie kontroli na granicach. Według nich Schengen sprzyja wzroście przestępczości. Obecnie do strefy należy 26 państw. Najbardziej uprzemysłowione kraje czują się zagrożone. Czy doprowadzą do zamknięcia granic?  Istnieje możliwość wprowadzenia czasowej kontroli w uzasadnionych przypadkach. Polska skorzystała z tego przepisu przy okazji organizacji mistrzostw Europy w 2012 roku. 
