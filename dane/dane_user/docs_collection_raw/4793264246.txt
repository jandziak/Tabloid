Medycyna w ostatnich latach poczyniła ogromne postępy, umożliwiając wyleczenie chorób, które dawniej uważane były za śmiertelne. Być może wkrótce uda się osiągnąć kolejny przełom na tym polu i stworzyć metodę terapii, która pomoże wyleczyć ślepotę, a posłużą do tego algi. Lekarze są już w stanie częściowo przywracać słuch, więc teraz pora na wyleczenie ślepoty. Na razie próby rozwiązania tej kwestii zakładają wykorzystanie nowoczesnych technologii, ale być może wkrótce uda się to zrobić w bardziej naturalny sposób. Naukowcy rozpoczęli bowiem testy specjalnej proteiny, zawartej w morskich algach wierząc, iż może w przyszłości pomóc w leczeniu ślepoty. Konkretnie chodzi tu o algi zwane Chlamydomonas reinhardtii. Jest to jednokomórkowa zielenica o średnicy 10 mikrometrów, pływająca przy pomocy dwóch wici. Jej organizm zawiera białka channelrhodopsin-2, które wykorzystywane są przez nią do znalezienia światła słonecznego w celu zapoczątkowania procesu fotosyntezy. Białko jest czułe na światło, tak jak ludzkie oko i dlatego naukowcy z firmy RetroSense pracują nad metodą wykorzystania go do leczenia ślepoty. Planują wkrótce rozpocząć próby kliniczne, chcąc sprawdzić, czy wstrzyknięcie białka w siatkówkę osoby ślepej, przyniesie jakieś efekty. Channelrhodopsin-2 udowodniła już swą skuteczność w neurologii i jest wykorzystywana do uzyskiwania reakcji neuronów na światło. Przydaje się to w optogenetyce, dzięki czemu naukowcy mogą lepiej obserwować pracę mózgu. Testy kliniczne powinny rozpocząć się jeszcze w tym roku i wkrótce będzie można powiedzieć coś więcej na temat skuteczności nowej metody.
