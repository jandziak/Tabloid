Upały spowodowały lawinę skarg do Państwowej Inspekcji Pracy. Pracownicy donoszą inspektorom, że ich szefowie nie zapewniają w gorące dni odpowiednich warunków pracy. Do Okręgowej Inspekcji Pracy w Krakowie wpłynęło w ciągu ostatnich dwóch tygodni aż 30 zażaleń. Pracownicy skarżą się głównie na brak prawiodowo funkcjonującej klimatyzacji i niedostarczenie napojów chłodzących, a jak twierdzi Anna Majerek z krakowskiego oddziału Państwowej Inspekcji Pracy pracodawca ma obowiązek zadbać o bezpieczeństwo i higieniczne warunki pracy podwładnych. Pracodawcom, którzy łamią te przepisy - grozi grzywna od tysiąca do 30 tysięcy złotych.
