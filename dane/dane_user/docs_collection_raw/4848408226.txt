Minecraft niedawno został wydany w specjalnej wersji, przeznaczonej na Windowsa 10. Jak się właśnie dowiedzieliśmy, umożliwi ona wspólną grę z ludźmi, bawiącymi się na smartfonach i tabletach. Aktualizacja Minecrafta Windows 10 numer 0.12.1 ma wprowadzić, po raz pierwszy w historii gry, możliwość gry crossplatformowej. Będziemy mogli więc grać razem na PC-tach i urządzeniach mobilnych. Przy okazji zapowiedziano, że niedługo Minecraft: Pocket Edition wzbogaci się o lepsze sterowanie, nowe efekty pogodowe i wiele innych nowości w tym golemy, oceloty i możliwość dotarcia do Netheru. Nie zabraknie nawet możliwości skradania się i sprintowania. Według ostatnich danych coraz więcej graczy przenosi się na Windowsa 10. Już teraz system jest na trzecim miejscu wśród użytkowników Steama, a nowa wersja Minecraft z pewnością pomoże mu zdobywać nowych użytkowników jeszcze szybciej.
