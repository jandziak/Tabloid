Zupa gulaszowa to doskonały pomysł na danie w zimne dni. Syci, a ponadto świetnie rozgrzewa. Danie to pochodzi z Węgier, gdzie nosi nazwę borgacz. Zobacz przepis na wyśmienitą zupę gulaszową Składniki: • 500 g mięsa wołowego • pomidory w puszce • 400 g przecieru pomidorowego • 200 g pieczarek• 2 cebule• 4 ząbki czosnku • marchewka• 2 ogórki kiszone lub konserwowe• 750 ml bulionu wołowego • 2 łyżki masła klarowanego• 2–3 łyżki mąki pszennejPrzyprawy: 2 liście laurowe, ziele angielskie, pieprz ziarnisty (kilka ziaren), natka pietruszki, łyżeczka papryki słodkiej mielonej, sól i pieprzSposób przygotowania: Mięso pokrój w równą kostkę. Dobrze osusz papierowym ręcznikiem i oprósz mąką pszenną. Na patelni rozgrzej dwie łyżki masła klarowanego. Mięso smaż porcjami, następnie odkładaj je do dużego garnka. Na tej samej patelni smaż około 4 minuty cebulę pokrojoną w piórka, przeciśnięty przez praskę czosnek oraz pieczarki i pokrojoną w talarki marchewkę. Warzywa dodaj do garnka z mięsem i zalej bulionem, a potem duś na małym ogniu około 15 min. Dodaj liście laurowe, ziele angielskie oraz pieprz ziarnisty i słodką mieloną paprykę. Do garnka dodaj przecier pomidorowy i pomidory z puszki. Całość gotuj na małym ogniu do momentu, aż mięso będzie miękkie. Jeżeli zupa jest za gęsta, należy do niej dodać więcej bulionu lub wody. Przed samym końcem gotowania do zupy dodaj pokrojone w paski ogórki oraz świeżą natkę pietruszki. Danie dopraw do smaku solą i pieprzem. Dobry pomysł! Zupę można dodatkowo wzbogacić o pokrojone w kostkę ziemniaki lub seler naciowy. Gdy jest za ostra, wystarczy dodać łyżkę jogurtu lub kwaśnej śmietany. Inne przyprawy, które także pasują do zupy, to: lubczyk, koperek, szczypior od dymki lub świeżo pokrojona rukola. Danie dla 4–5 osób Zobacz pomysły jurorów programu „Top Chef” na jesienne potrawy: 
