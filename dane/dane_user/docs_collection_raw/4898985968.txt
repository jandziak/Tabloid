Liczenie trwa. Około 18.00 poznamy wyniki wczorajszego referendum. Zarządzone przez prezydenta Bronisława Komorowskiego dotyczyło trzech kwestii: jednomandatowych okręgów wyborczych, finansowania partii politycznych i rozstrzygania wątpliwości podatkowych na korzyść podatnika. - 7,85% - to frekwencja we wczorajszym referendum na obszarze właściwości komisarza wyborczego w Lublinie - informuje Piotr Czajkowski z lubelskiej delegatury Krajowego Biura Wyborczego… Za jednomandatowymi okręgami wyborczymi opowiedziała się zdecydowana większość biorących udział w referendum - nieco ponad 50 tys. przeciwko było 13 tys. Niemal wszyscy wypowiedzieli się przeciwko finansowaniu partii z budżetu państwa, a jeśli chodzi o rozstrzyganie wątpliwości na korzyść podatnika, to zaskoczeniem może być ponad 3600 głosów przeciwników takiego rozwiązania. Żeby referendum było ważne, frekwencja musiałaby przekroczyć 50%. (do)
