Czy Nicki Minaj spodziewa się dziecka? Wokalistka swoją zapowiedzią podczas koncertu wywołała falę domysłów... Podczas występu w mieście Burgettstown w stanie Pensylwania Nicki Minaj zapowiedziała wejście swojego chłopaka Meek Milla słowami: "zróbcie hałas dla ojca mojego dziecka!". Słowa wokalistki wywołały lawinę spekulacji, jednak sama Minaj jeszcze się do nich nie odniosła. Zamieściła natomiast na Twitterze fanowskie wideo, na którym uchwycono wspomniany moment. Cały komentarz stanowią jedynie emotikonki przedstawiające "płacz ze śmiechu" albo, zdaniem niektórych mediów plotkarskich, łzy radości... W ubiegłym miesiącu Meek Mill powiedział podczas radiowego wywiadu, że chciałby mieć z Nicki dziecko. Wokalistka odpowiedziała - również na twitterze - zdecydowanym stwierdzeniem, że nie zamierza mieć dziecka, dopóki nie będzie mężatką. (kk)
