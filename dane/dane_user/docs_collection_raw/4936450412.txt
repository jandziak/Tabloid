Cheerleaderki kojarzą nam się raczej z oprawą wydarzeń sportowych, ale władze chińskich firm uznały, że ich spędzającym cały dzień przed ekranami pracownikom IT również przyda się podobny doping. Ładne, utalentowane dziewczęta, który zadaniem jest zapewnienie przyjemnej atmosfery w pracy programistów to najnowszy menadżerski trend, który rozprzestrzenia się w Kraju Środka. Jak wyjaśnia menadżer jednej z firm internetowych, która zatrudniła trzy "programistyczne cheerleaderki", większość pracowników-programistów to mężczyźni, w dodatku z marnymi umiejętnościami społecznymi a obecność dziewcząt znacznie podnosi ich efektywność i motywację. Wśród obowiązków zawodowych cheerleaderek znajdują się m.in. przynoszenie pracownikom posiłków, pogaduszki, granie w ping-ponga czy organizowanie zespołowych aktywności. Nie słychać na razie, by na potrzeby pozostających w mniejszości programistek, firmy zamierzały zatrudniać męską wersję długonogich animatorek.
