Włoszka Emma Morano jest najstarszą kobietą w Europie. Skończyła już 115 lat, mimo to czuje się doskonale i chętnie udziela wywiadów. Ostatnio zdradziła mediom swój sposób na długowieczność. W czym tkwi jej sekret? 115-letnia Emma Morano codziennie je surowe jajka – robi to od kilkudziesięciu lat. Gdy była nastolatką, lekarz zalecił jej to, twierdząc, że w ten sposób uniknie anemii. Wcześniej spożywała trzy jajka dziennie, teraz zmniejszyła dawkę do dwóch. Łączy je z mielonym mięsem, makaronem i bananem. Drugim czynnikiem mającym zapewnić długowieczność jest według niej bycie singielką. Co prawda Emma była kiedyś mężatką, ale w 1938 roku – po tragicznej śmierci syna – postanowiła się rozwieść. Jak mówi lekarz Emmy, kobieta cieszy się bardzo dobrym zdrowiem i tylko czasem zdarza jej się zażyć środki przeciwbólowe. To, co dzisiaj tatar? Włoszka, która była świadkiem trzech wieków w historii świata, chętnie opowiada o przeszłości. Do dziś mieszka zupełnie sama, choć codziennie odwiedza ją bratanica. 
