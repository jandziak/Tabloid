Włożenie karty w szczelinę, PIN, wybór kwoty i nic. Bankomat mruga do nas porozumiewawczo, jakby chciał powiedzieć: „Spokojnie! To tylko awaria”. Co zrobić w sytuacji, gdy bankomat pożera kartę? Zapoznaj się z poniższymi radami. Każda osoba, która korzysta z rachunku bankowego posiada najczęściej również kartę debetową. Umożliwia ona płacenie w różnych punktach handlowo-usługowych oraz wybieranie gotówki z bankomatu. Prostokątny kawałek plastiku pozwala nam uniknąć trzymania w portfelu większej sumy pieniędzy, przez co możliwość ich utraty jest zminimalizowana. Wiele osób jest już tak przyzwyczajonych do płacenia kartą, że nie noszą przy sobie nawet drobnych sum gotówki. Co jednak zrobić w momencie, gdy zostaniemy pozbawieni możliwości korzystania z karty? Zgubienie, kradzież czy też wciągnięcie karty przez bankomat może trochę utrudnić nam życie. Trzykrotne  wprowadzenie błędnego PINu czy też upłynięcie okresu ważności karty może być powodem do zatrzymania karty przez bankomat. Co jednak zrobić, jeśli sytuacja taka dzieje się bez przyczyny? Zrób zakupy dzisiaj, zapłać za nie za 2 miesiące! Pożeracz kart w placówce banku… Podchodzimy sobie spokojnie do bankomatu, wkładamy kartę, wbijamy PIN, podajemy kwotę i czekamy na upragnioną gotówkę. I czekamy, czekamy, a bankomat nie zwraca karty, ani nie wydaje gotówki. Sytuacja taka z pewnością podniesie nam ciśnienie, gdyż nie jest to nic przyjemnego. Pół biedy, jeśli bankomat, który „połknął” kartę, znajduje się w placówce banku. Jeśli jest ona otwarta, to możemy wejść tam i od razu zgłosić ten fakt. Być może uda się kartę odzyskać nawet od ręki. Jeżeli to się nie stanie, to uzyskamy przynajmniej informację o tym, gdzie i kiedy karta będzie do odebrania. … i wolnostojący Nieco więcej zachodu wymaga odzyskanie karty z bankomatu znajdującego się na przykład w centrum handlowym. Na każdym bankomacie powinny być naklejki z numerami telefonów, na które trzeba zadzwonić, aby poinformować o fakcie wciągnięcia karty przez urządzenie.  Najlepiej zrobić to od razu, nie oddalając się od bankomatu, bo być może nasza karta zostanie oddana kolejnemu klientowi, a to jest dla nas niepożądane. Konsultant na infolinii poinformuje nas, gdzie można odzyskać naszą kartę. Zwykle jest to oddział banku, gdzie karta została wydana. Czy połknięta karta jest bezpieczna? Teoretycznie karta połknięta przez bankomat powinna być bezpieczna. Ale nikt nie jest w stanie zagwarantować, że nie zostanie ona wydana kolejnemu klientowi albo też czy dane z karty nie zostaną użyte w celu dokonania niepożądanej transakcji. W końcu znając numer karty i mając wzór podpisu można go podrobić. Jeśli nie zastrzeżemy karty, to odpowiedzialność pozostaje po naszej stronie i ewentualna strata środków będzie naszą winą. Tak więc najlepiej od razu zastrzec kartę w banku, który ją wydał. Wiąże się z tym co prawda konieczność obycia się bez karty przez pewien czas (zwykle dwóch tygodni), ale jest to dość niewielkie utrudnienie w porównaniu z możliwością utraty ciężko zarobionych pieniędzy. Wydanie nowej karty zwykle przebiega sprawnie, a na ten czas warto zaopatrzyć się w gotówkę w kasie banku. Co zrobić, kiedy z naszego konta zostaną pobrane pieniądze, których nie otrzymaliśmy? W sytuacji, gdy naszą kartę połknął bankomat – kartożerca warto od razu sprawdzić stan swojego konta, na przykład poprzez bankowość elektroniczną. Jeśli z konta pobrano sumę, którą chcieliśmy wybrać z bankomatu, a jej nie otrzymaliśmy, to należy bezzwłocznie udać się do banku, aby wyjaśnić sprawę. Niestety to, czy nasze roszczenie zostanie uznane zależy tylko i wyłącznie od polityki banku. To, że nie otrzymaliśmy gotówki, jest bowiem trudne do udowodnienia. Warto jednak zawalczyć o swoją własność, szczególnie jeśli suma jest znaczna. Płać kartą kredytową i… zarabiaj! Krok po kroku
