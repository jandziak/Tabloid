Fotografia lekarza uspokajającego dwuletnią dziewczynkę, czekającą na operację serca, obiegła sieć - pisze "Daily Mail". Dziewczynka miała przejść poważną operację serca 18 września chińskim mieście Zhejiang. Bardzo się bała. Gdy zaczęła płakać, lekarz postanowił ją uspokoić. Wziął 2-latkę na kolana i pokazał jej bajkę na swoim telefonie komórkowym. Wzruszającą scenę uchwycono na fotografii, która bardzo szybko obiegła internet. Internauci są zachwyceni zachowaniem chirurga. Shi Zhuo błyskawicznie stał się bohaterem, choć jak sam twierdzi, nie zrobił nic nadzwyczajnego. - Dziewczynka chciała pójść do taty. Płakała, bo nie mógł być wtedy przy niej. Posadziłem ja na kolana, włączyłem kreskówkę i obiecałem, że niedługo pójdę po tatę - opowiada lekarz.  - To ją uspokoiło - dodaje. Gdy dziewczynka się uspokoiła, poddano ją narkozie, a następnie przeprowadzono operację. Wszystko przebiegło prawidłowo. Dziewczynka wraca do zdrowia. Co sądzicie o zachowaniu chirurga? (jso)
