Nowa kolekcja odzieży męskiej na sezon jesień-zima marki Bytom inspirowana jest postacią Arkadego Adama Fiedlera, pisarza, reportażysty i podróżnika. Fiedler znany jest przede wszystkim jako autor powieści "Wyspa Robinsona" i słynnego tomu reportaży "Dywizjon 303". Był nie tylko jednym z najpopularniejszych polskich twórców XX wieku, ale też podróżnikiem — w swoim 90-letnim życiu odbył prawie 30 wypraw! Wiele z nich opisał w książkach, które przetłumaczono na 23 języki i sprzedano w nakładzie 10 milionów egzemplarzy. Zamiłowanie do podróży odziedziczyli po Fiedlerze jego syn, Arkady Radosław, a także wnuk, Arkady Paweł. Obaj wzięli udział w kampanii marki Bytom, reklamując kolekcję tej marki hasłem "Arkady Fiedler. Podróże od pokoleń". Bytom od kilku lat realizuje projekt Bytom Ikony Kultury, którego zadaniem jest odświeżenie stylu kojarzonego z osobowościami polskiej kultury. Do tej pory w ofercie znalazły się garnitury, koszule czy krawaty inspirowane postaciami Zbigniewa Cybylskiego, Marka Hłaski czy Grzegorza Ciechowskiego.
