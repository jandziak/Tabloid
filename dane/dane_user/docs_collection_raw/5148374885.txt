W sierpniu banki i SKOK-i przesłały do BIK zapytania o kredyty mieszkaniowe na kwotę wyższą o 6,8 proc. niż przed rokiem - ocenia Biuro Informacji Kredytowej na podstawie analizy Indeksu Popytu na Kredyty Mieszkaniowe. Od początku 2015 r. średnia wartość indeksu wyniosła 0,8 proc. BIK zwraca uwagę, że łącznie w lipcu i sierpniu złożono o 1,2 proc. więcej nowych wniosków o kredyty mieszkaniowe na kwotę wyższą o 8,9 proc. To odmienna sytuacja od tej, z którą mieliśmy do czynienia w pierwszej połowie roku, ponieważ w pierwszym półroczu mieliśmy o 5,9 proc. mniej wniosków na kwotę niższą o 0,8 proc." - powiedział cytowany w komunikacie Sławomir Grzybek, Ekspert Biura Informacji Kredytowej. Z kolei wartość BIK Indeks - Popytu na Kredyty Konsumpcyjne (BIK Indeks - PKK), który informuje o rocznej dynamice wartości wnioskowanych kredytów konsumpcyjnych, w sierpniu 2015 r. wyniosła plus 2,6 proc. Uwzględniając te informacje powinniśmy spodziewać się kilkuprocentowego wzrostu wartości udzielonych kredytów w minionym miesiącu. Podsumowując wakacje, popyt na kredyty konsumpcyjne jest nadal wyższy niż rok wcześniej i to jest dobry prognostyk dla wartości udzielanych kredytów w II półroczu" - ocenił Grzybek. Od początku 2015 r. średnia wartość indeksu PKK wyniosła 3,8 proc. Wskaźnik BIK Indeks - PKK obliczany jest w przeliczeniu na dzień roboczy, po wyłączeniu zapytań kredytowych na kwoty powyżej 200 tys. zł oraz zapytań o tego samego klienta w kolejnych 30 dniach. Kredyty konsumpcyjne to łącznie: kredyty gotówkowe, kredyty ratalne, karty kredytowe oraz limity kredytowe. Wskaźnik BIK Indeks - PKM obliczany jest w przeliczeniu na dzień roboczy po wyłączeniu zapytań o kredyty mieszkaniowe na kwoty przekraczające 1 mln zł oraz zapytań o tego samego klienta w kolejnych 90 dniach.
