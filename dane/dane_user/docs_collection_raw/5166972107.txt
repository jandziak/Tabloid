Jak informuje portal Booklips, przewodniczący sądu w północno-wschodniej części irańskiego miasta Gonbad-e Kavus, Qasem Naqizadeh, wymyślił oryginalną karę dla młodocianych przestępców — przeczytanie kilku książek. Ten, kto złamie prawo, zostaje przymuszony do zakupienia pięciu lektur. Po przeczytaniu musi udowodnić, że wykonał zadania, przez napisanie streszczenia każdej z nich. Lista książek zostaje ułożona przez sąd tak, by znalazły się na niej zarówno poważne dzieła filozoficzne i lekkie powieści. Ponieważ Iran jest bardzo religijnym państwem, obowiązkową pozycją są hadisy, czyli zbiory nauk Mahometa. Sędzia Naqizadeh korzysta z ustawy, zezwalającej na stosowanie w uzasadnionych przypadkach innych kar niż pozbawienie wolności. Uważa, że w ten sposób chroni drobnych przestępców i nieletnich złodziei przez demoralizacją w więzieniu.
