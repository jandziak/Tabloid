Mecz Hiszpanów z Francuzami o wejście do finału koszykarskich mistrzostw Europy oglądała w czwartek w Lille rekordowa publiczność w historii imprezy - 26 922. Konfrontację z obrońcami tytułu wygrali po dogrywce Hiszpanie 80:75. Dotychczasowy rekord - 26 135 osób - padł na meczu 1/8 finału, w którym Francja zwyciężyła w Lille Turcję 76:53. Oba spotkania rozegrano na zaadoptowanym na potrzeby mistrzostw stadionie piłkarskim im. Pierre'a Mauroy. Poprzednio europejski rekord frekwencji został ustanowiony 26 marca 2014 roku w Belgradzie – rywalizację Crvenej Zvezdy Belgrad z Budiewielnikiem Kijów w Pucharze Europy obejrzało 24 232 kibiców. Światowy rekord padł na Meczu Gwiazd zawodowej ligi koszykówki NBA w 2010 roku. Na trybunach Cowboys Stadium w Dallas zasiadło wówczas 108 713 widzów.
