Doradczyni ds. bezpieczeństwa narodowego USA Susan Rice wezwała w poniedziałek Chiny do powstrzymania szpiegostwa w sieci, nazywając ten proceder "bardziej niż irytującym" i uznając go za kluczową sprawę dla przyszłych stosunków Chiny-USA. Ostrzeżenie to Rice sformułowała przed rozpoczynającą się we wtorek wizytą chińskiego przywódcy Xi Jinpinga w USA. W piątek ma on rozmawiać z prezydentem USA Barackiem Obamą. Rice powiedziała również, że w rozmowach bilateralnych strona amerykańska będzie naciskać na zachowanie swobody żeglugi i handlu na szlakach spornych obszarów Morza Połudnowochińskiego. Oceniła, że blokowanie dostępu do internetu to ograniczenie szans Chińczyków na postęp. Doradczyni zapowiedziała, że Obama będzie bardzo bezpośrednio i otwarcie mówił o tych sprawach, jak również o spornych kwestiach w zakresie przestrzegania praw człowieka w Chinach. Jednym z tematów mają być również atomowe ambicje Korei Północnej.
