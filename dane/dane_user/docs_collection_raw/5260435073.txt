Skąd się bierze alkoholizm? Naukowcy odkryli, że w mózgu znajduje się grupa neuronów, która sprawia, że jeden kieliszek prowadzi do kolejnego. Badania pomagają zgłębić tajemnicę alkoholizmu i mogą przyczynić się do skuteczniejszego leczenia uzależnień. Czy odkrycie przyczyni się do powstania leku na alkoholizm? Badacze z Texas A&M Health Science Center College of Medicine dowiedli, że picie alkoholu wpływa na strukturę i funkcjonowanie neuronów w części mózgu, która jest odpowiedzialna za zachowania związane z realizacją celów. Zdaniem profesora Juna Wanga, głównego autora badania, uzależnienie od alkoholu jest dobrze znane to mechanizmy, które je wywołują, wciąż nie zostały do końca zbadane. Najnowsze badania pokazały, że po wypiciu alkoholu zmienia się fizyczna struktura neuronów w jądrze grzbietowo-przyśrodkowym, które znajduje się w środkowej części podwzgórza. Neurony te dodatkowo stymuluje właśnie alkohol. – „Kiedy neurony są pobudzone, chcemy pić alkohol” – powiedział prof. Wang. W ten sposób powstaje cykl: picie pobudza neurony, a ich pobudzenie prowadzi do picia. To błędne koło da się zatrzymać. Teraz naukowcy starają się zbadać, jakie mechanizmy kierują mózgiem osób uzależnionych i co sprawia, że sięgają one po kolejny kieliszek, mimo iż są już wystarczająco pijane. Każdy neuron ma jeden z dwóch typów receptorów zawierających dopaminę, czyli neuroprzekaźnik, który poprzez synapsy przenosi sygnały pomiędzy neuronami. Nazywana hormonem szczęścia, poprawia pamięć i zdolność koncentracji, zwiększa wydolność psychofizyczną, a także skraca czas reakcji i łagodzi objawy depresji oraz poprawia samopoczucie. Po wypiciu alkoholu zwiększa się ilość uwalnianej dopaminy, co sprawia, że czujemy się lepiej i chcemy wypić więcej. Celem kolejnych badań jest zrozumienie, jak działa mózg uzależnionych, co może sprawić, że wyleczenie alkoholizmu będzie możliwe. Z danych Ministerstwa Zdrowia wynika, że blisko 12 proc. dorosłych Polaków nadużywa alkoholu. Wynalezienie leku na alkoholizm uratowałoby zdrowie i życie wielu z nich. Z
