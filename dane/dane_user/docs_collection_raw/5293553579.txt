Do Wigilii został dokładnie miesiąc. To najwyższa pora, by zacząć rozglądać się za prezentami. Masz czas, by zastanowić się, czym obdarować bliskich. Poza tym, zakupy zrobisz, zanim tłumy w sklepach będą nie do zniesienia. Denerwuje cię, że sklepy zaczęły żyć świętami już w listopadzie, a niektóre nawet wcześniej? Boisz się, że w grudniu będziesz mieć dość kolęd, choinek i mikołajów-przebierańców? Postaraj się spojrzeć na to z innej strony. Właśnie to jest najlepszy czas, by wyruszyć w miasto na świąteczne zakupy. Ale co zrobić, by trafić z prezentami i zobaczyć na twarzach obdarowywanych szczerą radość? Bądź dobrym obserwatoremMyśląc o prezencie, przemyśl dokładnie, komu go kupujesz. Znasz przecież tę osobę. Zastanów się, jakie ma hobby, na co sama często wydaje pieniądze, w jaki sposób spędza wolny czas, co jej poprawia humor. Nigdy na przekór„Pomyślałam, że kupię ci czerwony szalik, bo w ogóle nie masz ubrań w tym kolorze”. Jeśli tak miałabyś skomentować prezent, który zamierzasz dać, istnieje duże ryzyko, że może nie być on trafiony. Uszczęśliwianie kogoś na siłę to bardzo niedobry pomysł. Nie każdy lubi niespodziankiMarzysz o tym, by kogoś zaskoczyć prezentem? Przemyśl, czy ta osoba na pewno lubi niespodzianki. Niektórych bardziej one stresują niż cieszą. Możesz wprost o to zapytać. Jeśli usłyszysz, że są one najlepszą rzeczą pod słońcem, działaj! Zrób wywiadChcesz uradować prezentem np. brata, zapytaj bratową, o czym marzy jej mąż lub co naprawdę by mu się przydało. Możesz też podpytać, jakie prezenty najbardziej go uradowały w poprzednich latach, a które okazały się pomyłką. Takie informacje bywają na wagę złota. Nie za drogoChodzi tutaj głównie o to, by kogoś nie skrępować wartością prezentu, który dajesz. Jeśli jest taka możliwość, najlepiej umówić się na jakieś widełki cenowe. To pomoże uniknąć niezręcznych sytuacji: ktoś obdarował cię paczką kawy, a od ciebie dostał ekspres.  Zgodnie z wiekiemJeśli kupujesz prezent dla dziecka, pamiętaj, żeby dobrać go do wieku obdarowywanego. Jeśli wybieramy coś dla trzylatka, nie kupujmy zabawek z oznaczeniem 5+. Dziecko nie będzie czekało na tę zabawkę dwa lata. Rozpakuje ją od razu, a ponieważ jest za małe, by bawić się nią zgodnie z przeznaczeniem, uszkodzi ją albo zdekompletuje i zamiast radości będzie wielkie rozczarowanie. Nigdy to samoTwój tata tak się ucieszył ze skarpetek przed rokiem… I dwa, i trzy, i cztery lata temu też? Może po prostu jest dobrym aktorem. W końcu jednak może przyjść mu do głowy, że prezenty, które od ciebie dostaje, są kupowane w pośpiechu i zwyczajnie nie postarałaś się. Kupuj od razuJeśli wymyśliłaś już, co chcesz kupić bliskim, nie zwlekaj z pójściem do sklepu. Już dwa tygodnie przed świętami sklepowe półki zapełnione są głównie towarem, który „nie schodzi”, a na wieszakach znajdziesz tylko najrzadziej kupowane rozmiary i kolory ubrań. Pamiętaj o opakowaniuTo, jak będzie wyglądał pakunek, który położysz pod choinką, jest prawie tak samo ważne, jak jego zawartość. Piękny papier i wstążka mogą sprawić, że nasz prezent zrobi na obdarowywanym jeszcze większe wrażenie. A może masz jakiś oryginalny pomysł na opakowanie? Wtedy podarunek pozostanie niezapomniany. Zawsze trafione, gwiazdkowe prezenty znajdziesz na stronie www.wyjatkowyprezent.pl. Życzymy udanych zakupów! 
