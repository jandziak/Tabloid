Organizatorzy koncertów zapowiedzieli kolejną pozycję koncertową na następny rok. 15 marca w warszawskiej Progresji wystąpi metalowy zespół Symphony X. Nadchodząca trasa ma promować w Europie niedawno wydany album "Underworld". Cena biletów w przedsprzedaży wynosi 95 zł i można już je nabyć poprzez stronę internetową klubu. Wkrótce zostanie uruchomiona sprzedaż także poprzez bileterie Eventim oraz salony EMPiK. Dla bardziej zagorzałych fanów Symphony X przygotowane zostały bilety kolekcjonerskie w cenie 98 zł. W dniu koncertu za wejściówkę zapłacimy 110 zł. Otwarcie bram na warszawski koncert ma nastąpić o godzinie 18:00. Informacje dotyczące supportu nie są jeszcze znane. Zainteresowani mogą dołączyć do podanego niżej wydarzenia na Facebooku. (np)
