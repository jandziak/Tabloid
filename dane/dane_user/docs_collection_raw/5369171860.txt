Tylko ta orzeczona przez sąd ma konsekwencje prawne Wielu ludzi rozstawszy się z małżonkiem mówi: jesteśmy w separacji. Jednak dla ich sytuacji prawnej ważne jest, czy używają tego słowa w jego potocznym znaczeniu, czy mają na myśli separację orzeczoną przez sąd. Potocznie mówimy o separacji, kiedy on czy ona się wyprowadzają ze wspólnego domu i zaczynają osobne życie. W sensie prawnym jednak to posunięcie niczego nie zmienia. Orzeka sądCo innego, kiedy o separacji orzeknie sąd. Można o nią wystąpić, kiedy z jakichś powodów nie decydujemy się na rozwód (na przykład liczymy na to, że z czasem konflikt ustanie i będzie można dalej razem żyć). Skutki separacji są takie same jak rozwodu, z jednym wyjątkiem: nie można wziąć kolejnego ślubu. Co z dziedziczeniemW pozostałych sprawach konsekwencje prawnie orzeczonej separacji są takie, jak by małżeństwo już nie istniało. Jeśli na przykład umrze mąż, z którym żona jest w separacji, nic ona po nim nie dziedziczy. Nie ma też prawa do zachowku. Faktyczna, nie prawnaJeśli małżonkowie się rozstali, ale nie dopełnili formalności w sądzie, dla prawa są nadal mężem i żoną. Oznacza to, że jeśli np. mąż, który udał się w siną dal, będzie zalegał z jakimiś płatnościami urzędowi skarbowemu, fiskus może sięgnąć nie tylko po jego majątek, ale i to, czego małżonkowie się wspólnie dorobili. A do majątku wspólnego wchodzi też wynagrodzenie za pracę! Może zatem dojść do sytuacji, że żona, która od lat nie widziała męża, będzie spłacać jego długi wobec urzędu skarbowego. Upomni się po latachMoże być też inny skutek braku orzeczonej separacji. Żona kilka lat temu wyjechała do Anglii, przestała dawać znaki życia. Mąż nie zawracał sobie głowy szukaniem jej, tylko znalazł sobie kogoś. Rozkręcili biznes, dorobili się. I on niespodziewanie zmarł na zawał. A wtedy odnalazła się żona, by wyciągnąć rękę po ich gromadzony wspólnie majątek. Wszak oficjalnie to wdowa i to ona dziedziczy.
