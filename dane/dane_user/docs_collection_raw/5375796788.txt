Koszmarny wypadek w Pucku (woj. pomorskie). 7-letni chłopczyk zginął pod kołami tira. Dziecko jechało na rowerze. Niewykluczone, że rozpędzony tir wciągnął malucha pod naczepę. Okoliczności wypadku ustalają policjanci i prokurator. Dramat rozegrał się w czwartek 6 sierpnia tuż przed południem na ul. 10 Lutego w Pucku. 7-letni mieszkaniec tej nadmorskiej miejscowości jechał po chodniku na rowerze. Był sam. Nagle zaczęła go mijać rozpędzona ciężarówka z naczepą. „– W tym momencie chłopczyk spadł z roweru i wpadł wprost pod naczepę, zginął na miejscu – mówi sierż. sztab. Łukasz Brzeziński, rzecznik policji w Pucku. – Ustalamy dlaczego tak się stało. Kierowca ciężarówki, 54-letni mieszkaniec powiatu kartuskiego był trzeźwy, ale pobraliśmy mu jeszcze krew do badań. ” Niewykluczone, że tir jechał szybko, a wytworzony przez ciężarówkę pęd powietrza wciągnął chłopca pod koła. Droga, na której doszło do tej tragedii przez kilka godzin była zablokowana. Karambol 10 aut pod Wrocławiem Rowerzystka zginęła pod kołami ciężarówki Oto najbardziej wpływowe kobiety świata
