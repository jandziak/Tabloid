Odtwórczynie głównych ról w filmie "Pogromcy duchów III" odwiedziły chore dzieci przebywające w szpitalu w Tufts Medical Center w Bostonie. Aktorki przybyły do szpitala w swoich filmowych kostiumach. Melissa McCarthy, Kristen Wiig, Kate McKinnon oraz Leslie Jones odwiedziły pacjentów Tufts Medical Center przebrane za pogromczynie duchów. Aktorki chętnie pozowały do zdjęć, a na odwiedziny zdecydowały się w przerwie między zdjęciami. Na profilu szpitala na Facebooku pojawiło się kilka fotografii z odwiedzin aktorek. Paul Feig odpowiada za reżyserię "Pogromców duchów III". Film trafi na ekrany kin w 2016 roku.
