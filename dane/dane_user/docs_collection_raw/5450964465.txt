Dziś poznamy laureatów Konkursu Młodego Kina i Konkursu Filmów Krótkometrażowych. Podczas 40. Filmowego Festiwalu Filmowego w Gdyni wieczorem w Teatrze Muzycznym nagrody odbiorą studenci szkół filmowych oraz twórcy filmów krótkometrażowych. Koordynator konkursów Maciej Dominiak podkreśla, że wyróżnienia w tych dwóch konkursach są bardzo ważną częścią drogi młodych filmowców. Jak wyjaśnia, w tym roku w Konkursie Głównym gdyńskiego festiwalu bierze udział kilka filmów wyreżyserowanych właśnie przez laureatów Konkursu Młodego Kina. W tym roku do konkursu Młodego Kina, skierowanego do studentów szkół filmowych, zgłoszono ponad 60 filmów. O główną nagrodę rywalizuje 20 tytułów, które - jak zaznacza Maciej Dominiak - przeszły bardzo wymagającą selekcję. Z kolei konkurs Filmów Krótkometrażowych jest nowością Festiwalu Filmowego w Gdyni. Zakwalifikowano do niego bardzo różnorodne filmy, których wspólnym mianownikiem jest format oraz to, że są realizowane poza systemem kinowym. A w Konkursie Głównym gdyńskiego festiwalu staruje 18 filmów. Zdobywców Złotych Lwów poznamy w sobotę wieczorem. (MP)
