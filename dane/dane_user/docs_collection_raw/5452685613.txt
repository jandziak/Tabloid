To już niemal przesądzone - palacze cienkich i mentolowych papierosów albo zostaną zmuszeni do kupowania innych papierosów, albo będą musieli rzucić palenie. Wszystko przez Unię Europejską, która coraz bardziej ingeruje w wolność swoich obywateli Choć aż dziesięć z 27 rządów państw Unii Europejskiej wypowiedziało się przeciwko proponowanym regulacjom, Komisja Europejska podtrzymała swoje stanowisko. Chce przyjęcia dyrektywy zakazującej sprzedaży papierosów smakowych, głównie mentolowych oraz cienkich. Zdaniem urzędników, którzy lobbują za tymi przepisami, poprawi to stan zdrowia obywateli UE przy jednoczesnym nie szkodzeniu ich gospodarkom. Zupełnie inne zdanie na ten temat mają rządy takich państw jak Polska, Grecja, Hiszpania, Włochy, Cypr, Węgry, Czechy, Bułgaria, Rumunia oraz Chorwacja, która za chwilę dołączy do Unii Europejskiej. Aż 30 proc. papierosów mentolowych sprzedawanych dziś w Europie pochodzi z Polski. Jesteśmy też drugim co do wielkości producentem tytoniu w Unii. Co przyniosą proponowane zmiany? Znaczny wzrost bezrobocia w tym sektorze jest pewny. Ponieważ papierosy mentolowe i tzw. slimy będą jednak produkowane na inne rynki, wzrośnie przemyt i znacząco spadną wpływy do państwowej kasy z tytułu akcyzy. 
