Dwaj pracownicy zakładu kamieniarskiego w Leśniczówce na Mazowszu zostali przygnieceni kamiennymi płytami. Obaj w ciężkim stanie śmigłowcami zostali przewiezieni do warszawskich szpitali. Do wypadku doszło rano podczas rozładunku transport kamienia pochodzącego ze Stąporkowa w Świętokrzyskiem. W trakcie jego zdejmowania, po usunięciu pasów zabezpieczających jedna z ważących dwie tony palet przewróciła się i przygniotła mężczyzn - poinformował oficer prasowy siedleckiej policji podinspektor Jerzy Długosz. Obu mężczyzn do warszawskich szpitali zabrały śmigłowce Lotniczego Pogotowia Ratunkowego. Na miejscu trwa ustalanie okoliczności wypadku. (bs)
