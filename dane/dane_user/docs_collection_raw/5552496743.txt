Miley Cyrus zaśpiewa piosenkę do filmu "Freeheld" z Ellen Page i Julianne Moore w rolach głównych. Dramat powstanie w oparciu o nagrodzoną Oscarem krótkometrażową produkcję dokumentalną Cynthii Wade i przedstawi prawdziwą historię Stacie Andree (Ellen Page), pracującej jako mechanik w New Jersey, oraz jej partnerki, chorej na raka policjantki Laurel Hester (Julianne Moore). Obie kobiety z uporem walczyły o wprowadzenie prawa, które umożliwiłoby pobieranie Stacie renty po śmierci Laurel. Piosenkę, którą Miley Cyrus zaśpiewa na potrzeby filmu, napisała Linda Perry. - Jestem dumna, że mogę być częścią tego wspaniałego projektu - napisał artystka na Instagramie.Film, w którym grają także Steve Carell, Michael Shannon i Josh Charles trafi do kin 2 października.Filmowy dorobek Cyrus zamyka "Tajna agentka". Jej ostatnia płyta, "Miley Cyrus and Her Dead Petz" ukazała sie 31 sierpnia. (np)
