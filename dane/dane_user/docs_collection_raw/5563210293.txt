Uderzyła ją w głowę i korzystając z zamroczenia swojej ofiary zabrała jej telefon komórkowy. Gdy kobieta chciała się podnieść, znowu została zaatakowana. Napastniczkę zatrzymała policja Spokojnie czekała na swój autobus. Nie przypuszczała, że zaraz padnie ofiarą brutalnej napaści. Kobieta siedziała na ławce na jednym z przystanków na wrocławskich Krzykach. Może nawet dzwoniła do domu, bo w ręku trzymała telefon komórkowy. Nagle podeszła do niej obca kobieta, uderzyła ją w głowę i wyrwała jej komórkę. Kiedy ofiara chciała się podnieść z ławki, została ponownie zaatakowana. Tym razem spadł na nią grad ciosów. I, jakby za karę, atakująca zerwała jej z szyi złoty łańcuszek. Uciekła w kierunku pobliskich bloków.  – „Policja ustaliła miejsce ucieczki sprawczyni rozboju” – wyjaśnia asp. Wojciech Jabłoński (35 l.) z dolnośląskiej policji. – „36 - letnia kobieta trafiła do policyjnego aresztu. W trakcie przesłuchania przyznała się do wszystkiego. Za rozbój grozi jej nawet do 12 lat więzienia” – dodaje policjant.  Szczęście w nieszczęściu, że pokrzywdzona nie odniosła poważniejszych ran. Wartość strat wyceniła na 660 zł.  Złodziej dwa razy ukradł tego samego psa: 
