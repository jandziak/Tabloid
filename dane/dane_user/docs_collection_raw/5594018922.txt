Rozwód bez orzekania o winie uchodzi za bardziej kulturalny i na pewno jest mniej stresujący. Jednak są sytuacje, kiedy warto przejść tę drogę przez mękę i udowodnić winę partnera. Chodzi tu zwłaszcza o takie okoliczności, kiedy odejście współmałżonka pociąga za sobą znaczne pogorszenie sytuacji materialnej drugiej strony. Zazwyczaj w takiej sytuacji jest kobieta, do tej pory niepracująca, niemłoda. Może ona wówczas zażądać, by eks wypłacał jej pieniądze mające gwarantować, że jej poziom życia się nie obniży. Pieniądze te można dostawać tak długo, jak długo nie wejdzie się w kolejny związek małżeński. Oczywiście i bez orzekania o winie można od byłego (czy byłej) żądać alimentów, ale tylko wówczas, kiedy osoba, która ich żąda, jest chora, niezdolna do pracy, i to tylko przez pięć lat. Orzeczenie o winie czy jego brak nie wpływają natomiast ani na podział majątku, ani na to, przy kim mają pozostać dzieci. 
