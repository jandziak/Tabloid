Menach Bodnar, były więzień obozu koncentracyjnego Auschwitz, razem z rodziną szuka za pomocą Facebooka swojego brata bliźniaka. Mężczyźni ostatni raz widzieli się dwa dni przed wyzwoleniem obozu w 1945 roku, mieli wtedy 4 lata - poinformował portal metrocafe.pl. Amerykańska ambasada dodaje, że brat Bodnara, Jeno (Jolli) Gottesmann urodził się w 1940 roku na Węgrzech. Po wyzwoleniu mógł zostać adoptowany i wyjechać do USA lub do tej pory mieszka w Polsce. Dalszy los mężczyzny jest nieznany. W internecie pojawiły się zdjęcia Jeno z okresu dzieciństwa oraz aktualne zdjęcie jego brata, mogą one ułatwić rozpoznanie zaginionego bliźniaka. Ponadto mężczyzna posiada tatuaż z obozowym numerem A-7734. Całą akcję popiera amerykańska ambasada. Każda osoba, która mogłaby pomóc w odnalezieniu Jeno Gottesmanna proszona jest o kontakt. - Im więcej osób o tym usłyszy, tym większa szansa, że Menachem odnajdzie swojego brata. Prosimy was o udostępnianie tego posta. Pomożecie? - dodają amerykańscy dyplomaci. (km)
