Ewelina Lisowska ma ostatnio bardzo pracowity okres: wciąż koncertuje, a ponadto przygotowuje się do występu w "Tańcu z Gwiazdami". Piosenkarka postanowiła wyjaśnić na Facebooku, dlaczego aktualnie nie zawsze może spotykać się z fanami po koncercie tak długo, jak by chciała. Jak pisze Lisowska, w ostatnim czasie mocno dają się jej we znaki koncerty, treningi... oraz upały. Tymczasowo przeniosłam się do Warszawy, zaczynam treningi do tańca, gram koncerty. Wymaga to ode mnie masy energii i wielu zarwanych nocy. Przyznam szczerze, że jestem wyczerpana! Choć często wydawało mi się, że jestem nie do zdarcia, to gdzieś jest jednak limit. Kiedy zamiast "krótkie spodenki" mówię "spódkie krótenki", to znaczy, że mój mózg już źle przetwarza informacje :D Wszechobecny upał wcale w tym nie pomaga! Docierają do mnie głosy, że tu się nie uśmiechnęłam, a tam zdjęcia nie zrobiłam... Wierzcie mi, że chciałabym mieć wiecznie siłę na każdy uśmiech i niekończącą się energię do trzaskania fotek. " - wyjaśnia Lisowska na Facebooku. Bardzo się staram zadowolić jak najwięcej osób i po koncercie zostaję pod sceną jak najdłużej się da. Niestety chętnych do wszystkiego jest masa, a ja jestem jedna- to bardzo nierówna walka, nawet dla takiej fajterki jak ja :P Pamiętajcie, że nie jestem maszyną do produkcji niezliczonej ilości podpisów. Przyjeżdżam zagrać dla Was fajny koncert i to jest główny cel naszego spotkania. Niestety często mam wrażenie, że to zupełnie drugorzędna sprawa. Świat nie kręci się wokół fotki, wrzuconej na facebooka" - czytamy dalej. Ewelina Lisowska jest obecnie w trakcie letniej trasy koncertowej - od maja dała prawie 20 koncertów. Od września będzie można oglądać ją w "Tańcu z gwiazdami".
