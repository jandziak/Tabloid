Polski Holding Nieruchomości (PHN) zawarł porozumienie rozwiązujące trzy umowy zawarte z Grupą Hochtief dotyczące wspólnej realizacji projektu City Tower, podała spółka. "W chwili obecnej" PHN zamierza samodzielnie kontynuować projekt City Tower. Zakończenie współpracy pomiędzy spółką i Grupą Hochtief związane jest ze zmianą planów strategicznych Grupy Hochtief w Polsce" – czytamy w komunikacie. Pod koniec 2013 roku spółka zawarła umowę joint-venture ze spółką prawa holenderskiego Project Development Poland 3 B.V. oraz dwie umowy o zarządzanie projektem dotyczące jego fazy A i B zawarte z Hochtief Development Poland. Według ówczesnych informacji przy ul. Świętokrzyskiej w Warszawie, na gruncie o powierzchni około 0,6 ha, Grupa planowana była budowa  wysokościowego obiektu biurowego klasy A o powierzchni najmu brutto (GLA) wynoszącej około 43 808 m2. Polski Holding Nieruchomości jest spółką holdingową, bezpośrednio lub pośrednio dominującą w stosunku do 16 podmiotów. Do spółek grupy należą Warszawski Holding Nieruchomości, Agroman, Intraco, Budexpo, Dalmor i Wrocławskie Centrum Prasowe. Spółka zadebiutowała na warszawskiej giełdzie w lutym 2013 r.
