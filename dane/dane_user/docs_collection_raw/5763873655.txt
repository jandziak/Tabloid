Gazprom widzi "znaczący postęp" w rozmowach z PGNiG i EON - podał na poniedziałkowej konferencji prezes Gazpromu Aleksander Miedwiediew. PGNiG nie komentuje przebiegu negocjacji, informuje jednak, że prowadzi rozmowy, by osiągnąć korzystne porozumienie. Miedwiediew poinformował w poniedziałek, że Gazprom może osiągnąć z obiema firmami porozumienie przedsądowe. W maju PGNiG skierował do Gazpromu wezwanie na arbitraż przed Trybunałem Arbitrażowym w Sztokholmie. Przedmiotem sporu jest zmiana warunków cenowych kontraktu długoterminowego na zakup gazu ziemnego z września 1996 r. PGNIG nie komentuje przebiegu negocjacji. Zapewniamy jedynie, że jesteśmy w stałym kontakcie z naszym rosyjskim biznesowym partnerem. Prowadzimy rozmowy pomimo oddania sprawy do rozstrzygnięcia przez Trybunał Arbitrażowy w Sztokholmie" - poinformowała PAP rzeczniczka prasowa polskiej spółki Dorota Gajewska. PGNIG zapewnia, że robi wszystko, by osiągnąć korzystne dla spółki i jej klientów porozumienie, uwzględniające interes kraju i uwarunkowania rynkowe" - dodała.
