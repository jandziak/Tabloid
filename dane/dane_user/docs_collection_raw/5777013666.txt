SKOK-i jako instytucje z jednej strony podlegające prawom ekonomii, z drugiej zaś legitymujące się kodeksem etycznym i honorowymi zasadami spółdzielczymi, włączają się w życie społeczne, uczestniczą w rozwoju społeczno-kulturalnym. SKOK-i popierają przedsięwzięcia niosące ze sobą wartości patriotyczne. Dążą do osiągnięcia stawianych sobie celów poprzez zaangażowanie i tworzenie wspólnoty ludzi gotowych kultywować tradycje zakorzenione w narodzie polskim. W centrum ich zainteresowania od zawsze jest człowiek. Wspierają zatem akcje charytatywne, angażują się w liczne przedsięwzięcia sportowe i kulturalne, a także otaczają swoją opieką skarby dziedzictwa narodowego. Hołd pamięci papieża Polaka Działalność SKOK-ów realizowana jest w duchu poszanowania tradycji oraz zasad społecznego współdziałania. Idee te bliskie były misji papieża Jana Pawła II. Kanonizacja papieża Polaka, która odbędzie się 27 kwietnia, to bardzo ważny moment nie tylko dla polskiego społeczeństwa, ale również dla SKOK-ów, które w misji pomocy dla swych członków niosą też wartości etyczne i moralne. SKOK-i włączyły się w realizację serialu „Metr od świętości”, który emitowany jest w TVP 1. Fabularyzowany dokument opowiada  o przyjaźni papieża Polaka z jego osobistym fotografem  Arturo Marim. Jako jeden z nielicznych towarzyszył Janowi Pawłowi II przez wszystkie dni posługi papieskiej. Przez 27 lat pontyfikatu Arturo Mari, robiąc zdjęcia, był zawsze metr od Ojca Świętego. Traktowany był przez niego niemal jak syn, był jego towarzyszem podróży, świadkiem i powiernikiem. Serial zbudowany jest na wspomnieniach fotografa, mówi o rzeczach wzniosłych, ale także zwykłych, przyziemnych. Dzięki serialowi widzowie poznają Karola Wojtyłę z mniej oficjalnej strony, zwrócą uwagę na jego skromność i dobroć. Obecnie Arturo Mari przebywa z wizytą w Polsce. Podczas spotkań, które odbędą się 12 i 13 kwietnia, podzieli się z mieszkańcami południowego Podlasia swoimi wspomnieniami o Karolu Wojtyle.
