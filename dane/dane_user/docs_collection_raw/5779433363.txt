Dzieci coraz częściej zostają gwiazdami kampanii reklamowych, ale najnowsze zdjęcia Acne Studios przeszły nasze najśmielsze oczekiwania. Twarzą szwedzkiej marki został bowiem 11-letni chłopiec, który pozuje w ubraniach… z damskiej kolekcji! Świat mody uwielbia kontrowersje, choć obecność dzieci w sesjach zdjęciowych już nikogo nie dziwią. Doskonale pamiętamy debiut 13-letniej córki Cindy Crawford na okładce CR Fashion Book i pierwsze kroki Alice Attal, 12-letniej wnuczki Jane Birkin w świecie reklamy. To jeszcze nic! Jonny Johansson-dyrektor kreatywny Acne Studios poszedł o krok dalej i do jesiennej kampanii marki zaangażował  swojego syna. Tak oto 11-letni Frasse stanął przed obiektywem Viviane Sassen, prezentując ubrania z… damskiej kolekcji Acne Studios! Na niektórych zdjęciach chłopiec pozuje w butach na wysokich obcasach i z kobiecymi torebkami. Bez wątpienia to najbardziej kontrowersyjna kampania tego sezonu. W końcu nieczęsto możemy widzieć dziecko, wcielające się w postać dorosłej osoby przeciwnej płci. Od dłuższego czasu obserwuję młode pokolenie i doskonale wiem, że młodzi ludzie w modzie zaczęli cenić kunszt szycia, jakość wykończenia i oryginalny krój ubrań. Oni już nie podążają za utartymi kanonami i nie przejmują się tym, co na temat ich stylu mówią inni. To doskonałe odzwierciedlenie filozofii naszej marki. Mój syn, Frasse, nieodłącznie kojarzy mi się z tym młodym pokoleniem. Zapytałem się go o zdanie i jestem niesamowicie szczęśliwy, że zgodził się wziąć udział w naszej kampanii
