Frank Grillo potwierdził udział w filmie "Purge 3", czyli trzeciej odsłonie serii "Noc oczyszczenia". Premiera planowana jest na 1 lipca 2016 roku. Twórca projektu, James DeMonaco, ponownie napisze scenariusz i stanie za kamerą. Jason Blum zajmuje się produkcją, a wspierają go Sebastien Lemercier, Michael Bay, Andrew Form i Brad Fuller. Akcja pierwszej części rozgrywała się w świecie, w którym co roku w ciągu określonych dokładnie 12 godzin prawo pozwala na każdą zbrodnię, nawet morderstwo. Sequel koncentrował się na parze, która stara się przeżyć na ulicach pogrążonej w krwawym szale metropolii. W drugim obrazie Frank Grillo wcielił się w mężczyznę szukającego zemsty w noc oczyszczenia. Frank Grillo ostatnio pracował przy obrazie "Captain America: Civil War".
