Ciężarówka z polską rejestracją,  zderzyła się w czwartek ze słowackim samochodem marki Dacia Logan w pobliżu Żyliny na Słowacji. Przewoziła 23 Syryjczyków - poinformował Martin Waldl z miejscowej policji. W zderzeniu zginął pasażer dacii Do wypadku doszło przed tunelem Horelica koło miejscowości Czadca na północy Słowacji. Według rzeczniczki policji regionalnej w Żylinie Jany Balogovej, 57-letni polski kierowca ciężarówki jechał drogą Żylina-Cadca pod prąd. „W czołowym zderzeniu zginął siedzący z tyłu 32-letni pasażer dacii, prowadzonej przez 33-letniego kierowcę z Czadcy. Według dostępnych informacji w ciężarówce jechało 23 cudzoziemców”" - powiedziała Balogova. Wśród 23 Syryjczyków, którzy usiłowali zbiec po wypadku, było trzech nieletnich w wieku 13, 15 i 17 lat. „Po przeszukaniu okolicy i odnalezieniu cudzoziemców odwieźliśmy ich na przesłuchanie do Czadcy. Podróżowali z Węgier i chcieli się dostać do Niemiec"” - poinformował Waldl.  
