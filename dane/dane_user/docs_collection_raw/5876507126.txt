Rozpoczęła się kampania promująca kolejną edycję targów INTERMOT, które odbędą się w październiku przyszłego roku. Przyszłoroczną edycję targów INTERMOT zaplanowano na 5-9 października. Będzie ją promować hasło „Come together, ride now!”. Organizatorzy targów chcą nastawić się przede wszystkim na lifestyle, który jak nigdy dotąd jest istotną częścią motocyklizmu. W ramach targów odbędą się również imprezy „INTERMOT customized” i „INTERMOT e-motion”. Producenci sami zachęcają swoich klientów do przerabiania motocykli. Najlepszymi przykładami są tutaj nie tylko Harley-Davidson, ale również BMW z modelem R nineT oraz oczywiście Ducati ze swoim Scramblerem, gdzie kupno bazowej wersji to dopiero początek przygody. „INTERMOT e-motion” jest z kolei odpowiedzią na rosnące zainteresowanie motocyklami elektrycznymi. Liczymy również, że oprócz szerokiej gamy akcesoriów lifestyle, customowych motocykli i motocykli elektrycznych zobaczymy także nowości równie ekscytujące, jak te zaprezentowane w 2014 roku.
