Pomysł, by powierzchnię okien wykorzystać, do przekształcania energii promieni słonecznych nie jest nowy, wciąż jednak czeka na praktyczną realizację. Blisko tego celu wydaje się amerykańska firma, która stworzyła folię zdolną do produkcji energii. Amerykańska firma Solar Window Technologies rozwija technologię okien dla gospodarstw domowych i budynków komercyjnych, które byłyby w stanie generować czystą energię, nie pozbawiając ich podstawowej funkcji. Folia nakładana na szło lub tworzywo wydaje się idealnym rozwiązaniem, które wykorzysta olbrzymią powierzchnię okien, zamiast dachów i ślepych ścian, które mogą być dzisiaj zagospodarowane standardowymi ogniwami fotowoltanicznymi. Te polimerowe organiczne ogniwa fotowoltaniczne wyłapują jedynie promienie UV i mają pracować zarówno w pełnym słońcu, jak i zacienieniu oraz przy sztucznym oświetleniu. Rzecz jasna, chroniona czterdziestoma dwoma patentami technologia dopiero wchodzi na rynek i swoją efektywność, w tym relację ceny i kosztów konserwacji tego typu powierzchni do ilości pozyskiwanej energii będzie musiała dopiero udowodnić w praktyce. Nie sposób niestety przewidzieć, kiedy produkujące elektryczność okna staną się czymś powszechnym i kiedy każdy z nas będzie mógł zamontować je we własnym domu.
