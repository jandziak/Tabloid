Z powodu "nieprawidłowości" w zarządzaniu finansowym Bruksela nie wypłaci Szkocji 45 milionów funtów z funduszy unijnych. UE twierdzi, że szkocki rząd zrobił zbyt mało w sprawie rozwiania podejrzeń dotyczących nieprawidłowych wydatków. Zarzuty dotyczące nieprawidłowego zarządzania pieniędzmi unijnymi przez szkocki rząd pojawiły się siedem lat temu. Teraz Bruksela zdecydowała się zareagować i oskarżając szkockie władze o to, że zrobiły niewiele w sprawie uzasadnienia bezpodstawności tych zarzutów, zawiesiła dofinansowanie dla Szkocji w wysokości 45 milionów funtów. Jest to tak naprawdę jedna czwarta ze 193 milionów funtów przeznaczonych dla Szkocji między 2007 a 2013 rokiem. Zawieszenie dofinansowania jest poważnym ciosem dla partii SNP. W ostatnich latach Unia zdecydowała się zawiesić dofinansowanie takim krajom jak Węgry, Bułgaria czy Kalabria. Jak twierdzi Alistair Carmichael, były szkocki minister z ramienia Liberalnych Demokratów, decyzja Unii stawia w bardzo niekorzystnym świetle reputację Szkocji pod względem jej zarządzania finansami. - Nie jest to tylko strata pieniędzy, ale również utrata reputacji, a także projektów, na które Szkocja nie otrzyma pieniędzy – powiedział Carmichael. (bs)
