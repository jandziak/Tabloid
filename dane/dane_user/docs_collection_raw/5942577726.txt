Policyjni wodniacy dostali nowy sprzęt. Quad, łódź motorowa oraz samochód terenowy będą wykorzystywane do patrolowania akwenów w Turawie. Sprzęt został sfinansowanych ze środków Wojewódzkiego Funduszu Ochrony Środowiska i Komendy Wojewódzkiej Policji w Opolu. Wczoraj policyjni wodniacy z Turawy odebrali nowy sprzęt. 150-konna łódź motorowa będzie patrolować turawskie akweny. Policjanci z ogniwa wodnego otrzymali również quada i terenowy radiowóz. Pojazdy warte niemal pół miliona złotych zostały zakupione ze środków Wojewódzkiego Funduszu Ochrony Środowiska i Gospodarki Wodnej w Opolu oraz Komendy Wojewódzkiej Policji w Opolu. (MP)
