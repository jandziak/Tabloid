Kylie Jenner przez ostatnie kilka miesięcy zaskakiwała nas zmianami fryzury godnymi Rihanny. Raz miała długie ciemne loki, innym razem purpurowe pasemka, jeszcze innym razem czerwoną czuprynę. Dziś wiemy, że były to peruki, bowiem Kylie pracowała nad regeneracją swoich włosów, aby móc pofarbować je na jasny blond. Czy to jej wymarzony kolor? Za zmianami fryzury Kylie Jenner nie sposób nadążyć. Ale wszystko wskazuje na to, że najmłodsza członkini klanu Kardashianów tym razem znalazła kolor i długość, przy której zostanie na dłużej. Wczoraj na Instagramie Kylie pochwaliła się nowymi, długimi puklami w kolorze popielatego blondu. W przeciwieństwie do poprzednich eksperymentów, tym razem nie mamy do czynienia z peruką, a z naturalnymi włosami Kylie, nieco wzbogaconymi, przez doczepione pasma. 18-letnia kopia Kim Kardashian wyznała, że przez ostatnie kilka miesięcy regenerowała swoje włosy i doprowadzała je do porządku, aby móc zrealizować marzenie o blondzie. Kylie na Instagramie podziękowała stylistce  Maishy Oliver i specjalistce od przedłużania włosów - Priscilli Valles. Z resztą wystarczy spojrzeć na długość i objętość włosów Kylie, by przekonać się, że nastolatka nieco pomogła naturze i nie mówię tu tylko o regularnym łykaniu tabletek ze skrzypem. Włosy Kylie są bardzo długie i gęste. Z  resztą nie jest sekretem, że siostry Kardashian i Jenner lubią doczepiane kosmyki i właśnie dzięki temu ich fryzury zawsze wyglądają idealnie na zdjęciach. A wy co sądzicie o nowej fryzurze Kylie?
