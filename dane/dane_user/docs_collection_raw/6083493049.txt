Żaden reprezentant Polski nie dotarł do strefy medalowej zawodów Pucharu Świata w łucznictwie we Wrocławiu. Finały zostaną rozegrane w weekend w malowniczej scenerii na Pergoli przy Hali Stulecia. W łuku klasycznym wśród kobiet najlepiej zaprezentowała się Karina Lipiarska (Grot Zabierzów), która jako jedyna Polka przeszła pierwszą rundę, ale później musiała uznać wyższość Gruzinki Chatuny Narimanidze (2:6). Wśród mężczyzn Paweł Marzec (Talent Wrocław) dotarł do 1/16 finał, gdzie przegrał z 0:6 z Jayanta Talukdara z Indii. W łuku bloczkowym biało-czerwonym nie poszło lepiej. Marcin Affek (Łuczniczy Marymont Warszawa), Krzysztof Gorczyca (Strzelec Legnica) i Jan Wojtas (Strzelec Legnica) odpadli w 1/24 finału, a wśród kobiet żadnej z Polek nie udało się przejść pierwszej rundy. W konkurencjach drużynowych Biało-Czerwoni też daleko byli od strefy medalowej, bo kończyli udział w turnieju już po pierwszych pojedynkach. We Wrocławiu w PŚ, trzeciej rundzie cyklu World Archery, walczyło w sumie ponad 300 łuczników z 45 krajów. Wcześniej najlepszych łuczników gościł Szanghaj i Antalya, a czekają ich jeszcze zawody w Medellin. Finał PŚ odbędzie się w Mexico City
