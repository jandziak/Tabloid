Znieważył prezydenta Komorowskiego! Krakowska prokuratura skierowała do sądu akt oskarżenia przeciwko Markowi M., który próbował rzucić w prezydenta Komorowskiego krzesłem w Krakowie na Rynku Głównym. W czasie kampanii prezydenckiej Marek M. stał w tłumie zgromadzonym pod sceną. Trzymał w ręku nad głową krzesło i potrząsał nim. Dlaczego? Według policji 34-latek  krzyczał obraźliwe słowa pod adresem prezydenta i zamachnął się na niego krzesłem. – „Podczas przewożenia na komisariat zatrzymany sam przyznał, że chciał rzucić krzesłem w prezydenta, by zwrócić uwagę na to, że media prezentują tylko dwóch kandydatów” – powiedział Mariusz Ciarka. Mężczyzna szybko usłyszał zarzuty. Okazało się również, że był poszukiwany 2 listami gończymi. Marek M. nie przyznał się jednak do winy tłumacząc, że nie chciał obrazić prezydenta Komorowskiego. Prokuratura nie dała jedna wiary tym wyjaśnieniom i skierowała do sądu akt oskarżenia w tej sprawie. Napastnikowi grozi 5 lat więzienia. Z
