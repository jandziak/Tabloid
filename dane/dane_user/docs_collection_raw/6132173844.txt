Londyńska dzielnica Barking and Dagenham została uznana najgorszym miejscem do mieszkania w Wielkiej Brytanii - podaje dziennik "The Telegraph". Mimo iż dzielnica ta może się pochwalić najniższymi cenami nieruchomości w całej stolicy, to – zdaniem przeprowadzającego badania portalu Rightmove – jest to jedyny powód do dumy. Specjaliści od rynku nieruchomości postanowili znaleźć najlepsze miejsce do mieszkania na terenie kraju. W teście wzięli pod uwagę 130 miast. 24 tysiące uczestników sondażu miało rozważyć swoje miejsce zamieszkania w 12 kategoriach, takimi jak między innymi wygląd okolicy, przestrzeń, ogólne zadowolenie, poczucie wspólnoty, koszty utrzymania czy bezpieczeństwo. W niemal wszystkich kategoriach najgorzej wypadło Barking and Dagenham; okazało się, że w tej wschodniej części Londynu jest także wysoki poziom przestępczości. Drugie miejsce zajęło Hounslow – jedna z zachodnich dzielnic stolicy. Na szczycie znalazły się ponadto Brent i Harrow (północny Londyn). Łącznie w pierwszej 10-tce rankingu znalazło się aż 9 londyńskich dzielnic. Jak zauważa dziennik "The Independent", niezadowolenie z mieszkania w stolicy wiąże się głównie Najszczęśliwszym miastem w kraju okazało się Harrogate. To liczące 76 tysięcy mieszkańców miasto w północnej Anglii okupuje szczyt zestawienia już trzeci rok z rzędu. Najgorsze miejsca do życia w Wielkiej Brytanii: 1. Barking and Dagenham 2. Hounslow 3. Brent 4. Harrow 5. Newham 6. Tower Hamlets 7. Greenwich 8. Luton 9. Hillingdon 10. Haringey Najlepsze miejsca do życia w Wielkiej Brytanii: 1. Harrogate 2. Shrewsbury 3. Ipswich 4. York 5. Chester 6. Inverness 7. Llandrindod Wells 8. Hemel Hempstead 9. Watford 10. Blackpool
